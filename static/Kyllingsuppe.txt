Tittel: Kyllingsuppe

Ingredienser:
1-2 pk kylling
1 terning kyllingbuljong
5 dl vann
1/2 purreløk i strimler
1 stor gulrot i tynne strimler
1 fedd hvitløk, finhakket
1/2 gul løk, finhakket
1/2 brokkoli i små bunter
Salt og pepper
Olje til steking
 

Fremgangsmåte:
Fres hvitløk og løk sammen med olje på middels varme i en kasserolle til løken blir blank. Tilsett vann og buljong, og la dette koke opp.

I mellomtiden steker du kyllingfiletene sammen med olje, salt og pepper, og setter de til siden. Skjær de største bitene i strimler.

Tilsett gulrot sammen med suppen og la dette småkoke i noen minutter før du tilsetter purreløk, brokkoli og kyllingfiletene. La dette trekke i noen minutter. Serveres gjerne sammen med godt brød.
 


Tag: Bunnpris