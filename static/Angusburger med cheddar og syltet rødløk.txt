Tittel: Angusburger med cheddar og syltet rødløk
Undertittel: Saftig burger av norsk Angus toppet med sprøstek bacon, smeltet cheddar og syltet rødløk.

Ingredienser:
4 Angusburger
8 Tørrsaltet bacon
8 Cheddar ost
4 Brioche hamburgerbrød
2 Plommetomat
4 Chipotle mayo - Sticky Fingers
1 Småbladet salat
3 Rødløk
1 7% eddik
3 Sukker
2 Vann
1 Sursildkrydder


Fremgangsmåte:
Ta burgene ut av pakken og temperer dem på kjøkkenbenken i ca. 30 minutter før du begynner å grille.
Vask og del tomatene i jevne skiver, skyll ev. salaten. Finn frem sauser og syltet rødløk.
Sprøstek baconskivene på folie på grillen eller i panne. Grill burgerne ved høy temperatur i 2-3 minutter på hver side. Legg på cheddarosten, gjerne to forskjellige typer fra Monterey Jack og trekk burgerne bort fra varmen og la dem ettersteke mens osten smelter litt.
Varm burgerbrødene lett på grillen. Følg med - brioch burgerbrød inneholder sukker som gjør at de lett kan blii brent.
Montere burgeren med Chipotle mayo eller en annen burgersaus i bunnen, legg på småbladet salat, tomatskiver, ev. mer saus, burger og syltet rødløk på toppen.
Serveres med stekte potetbåter, søtpotet fries eller vanlig pommes frites.

Syltet rødløk er like godt på brødskiven som på burgeren. Denne varianten er ferdig på en times tid.
Finn frem et tomt og rent syltetøysglass. Skrell og skjær rødløken i tynne skiver. Legg skivene i glasset.
Rør sammen vann, eddik, sukker og sursildkrydder i en gryte. Kok opp og la det koke i 3-4 minutter. Avkjøl litt og hell laken over løken i glasset. 
La stå i 1 times tid før servering.

Tag: Jacob's