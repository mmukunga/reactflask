Tittel: Fylt kje-porchetta med dampede grønnsaker og ertepuré
Undertittel: Kje er fantastisk godt og passer veldig godt som porchetta. Porchetta kan fylles med de smakene du liker best. Velger du ingredienser til fyllet med fuktighet som olje eller lake, som oliven eller soltørkede tomater, anbefaler vi å bruke tørre urter. Kjekjøttet er mildt på smak, så vi anbefaler å bruke milde urter som bladpersille og basilikum. Husk alltid å smake på fyllet før du smører og ruller sammen porchettaen. Det er for sent å tilsette salt når steken er i ovnen.

Ingredienser:
1 kje, utbenet uten bog og lår
6 2/3 av et glass med soltørkede tomater
1 2/3 av et glass med kapers (100g)
1 pesto
400 tørket salvie
1 bladpersille
1 salt og pepper
1 fryste erter
1 smør
1 melk
1 salt og pepper
1 perlepoteter


Fremgangsmåte:
Bein ut sadelen, ribbe og nakke på begge sidene av kjeet. Rens sidene så du får rette kanter. Alt kjøttet skal brukes til fyll. Nakken skjæres opp i jevne stykker og brukes til fyll. Husk å ta av nakkesenen som går langs med sadelen.
Grovkutt soltørkede tomater, kapers og bladpersille. Bland inn pesto, tørket salvie, salt og pepper. Husk å smake til. Bruk gjerne oljen fra tomatene slik at det blir lettere å smøre ut fyllet.
Legg slagsidene på hverandre som takstein, med ytrefiletene nærmest deg og innsiden opp. Spre halvparten av fyllet jevn på slagsiden. Fordel så nakkestykkene og resten av kjøttet jevnt utover, og smør på resten av fyllet. Rull fra deg, med et fast grep. Dytt fyllet inn på sidene mens du ruller. Surr steiken med hyssing. Gni den med litt nøytral olje og krydre med salt og pepper.
Stek i en forvarmet ovn på 180 grader til kjernetemperaturen når 54 grader, ca. 30-40 min. Stikk steketermometeret inn i midten på siden. For å få bedre kontroll på kjernetemperaturen er det lurt å bytte plasseringen til steketermometeret til den andre siden av porchettaen når kjøttet nærmer seg 54 grader.
La kjøttet hvile i 15 minutter på kjøkkenbenken, uten aluminiumsfolie.

Kok ertene i vann til de er møre. Ikke la dem ligge for lenge, for da mister de litt av fargen. Sil av vannet, ha i smør, melk og bruk en stavmikser eller blender for å lage puré. Tilsett mer melk om puréen er for tykk.
Om man bruker stavmikser bruk en bolle med høy kant.
Smak til med salt og pepper til slutt.

Del potetene i to og legg dem i en ildfast form. Ha over nøytral olje (raps/solsikke), gni inn salt og pepper i potetene. Stekes i en forvarmet ovn, 180 grader i ca. 20 minutter. Rist formen halvveis i steketiden.

Varm opp sausen i en kjele.

Babygulrøttene deles på midten om de er litt store/ujevne. Kok opp 1 dl vann i en kjele, legg i aspargesbønnene. Ta ut bønnene og gulrøttene etter ca. 1 minutt. Hell av vannet og ha i olivenolje, salt og pepper.
Grønnsaker er det siste som forberedes.

Tag: Jacob's