Tittel: Fasan
Undertittel: Fasan er en sjelden råvare på norske middagsbord, men fasanfrikassè, fasanbryst og jordskokkpuré vil garantert imponerer gjestene dine.

Ingredienser:
2 fasaner
1 stor løk
6 gulrøtter
1 stor sellerirot
1 purre
1 laurbærblad
8 bladpersille
1 helt sort pepper
1 sjalottløk
500 sukkererter
200 liten spisskål


Fremgangsmåte:
Begynn med å lage en kraft på fasanskroget. Skjær ut brystfiletene og legg de til siden, ta så av bena
og del de i leddet, så du sitter igjen med en klubbe og lårstykke. Klem sammen skroget med hendene
og «knus» det litt. Legg det i en langpanne sammen med løk, gulrot (2 stk), sellerirot og purre. Brun godt i ovnen på 220 grader.
Legg alt sammen i en kjele og dekk med vann, tilsett 2 laurbærblad, noen stilker persille og noen hele pepperkorn. Kok opp, skru ned varmen og la det trekke i 1-1,5 time. (Pass på at det ikke står for lenge, da vil det begynne og bli bittert, dette gjelder alt av fugleben.) Husk å «skumme» av underveis. Bruk en liten øse og ta av proteinskummet som legger seg på toppen.
Brun lårstykkene i en stekepanne med smør. Sil kraften fra kjelen og hell kraften tilbake i kjelen. Ha i lårstykkene og trekk de så møre at du kan plukke kjøttet av benet (ca. 1\2 time). Ta ut lårstykkene
og la de avkjøle seg litt før du plukker av kjøttet.
Reduser kraften til du sitter igjen med halvparten. Finsnitt sjalottløk, sukkererter, gulrot (4 stk) og spisskål.
Kok opp vann og ha i de snittede grønnsakene. Gi et oppkok. Lag en litt tykk hvit saus på kraften, tilsett
kjøttet og grønnsakene. Stek lårklubbene i stekepannen og dekorer dem på toppen av frikasséen sammen med noen persilleblad.
Stek brystene i stekepanne sammen med rikelig med smør. Bruk en skje og øs smøret over brystene
mens du steker, ca. 10-15 min. De kan gjerne serveres rosa.

Skrubb eller skrell jordskokkene godt. Trekk de møre i melk og hell av nesten all væsken i egen beholder. Ha i 5 ss smør og juster konsistensen med væsken i egen beholder. Smak til med salt og pepper og gjerne litt eplecidereddik. Skjær opp soppen, bruker du kantarell – riv opp hvis de er store. Stek i en stekepanne med smør. Mot slutten av steketiden, ha i litt portvin og la koke inn. Smak til med salt og pepper. Skjær brystet i tynne skiver. Legg det opp på tallerken sammen med puré, og topp med de stekte kantarellene.
Sett skålen med frikasse på samme tallerken, serveres som en rett.

Tag: Jacob's