Tittel: Grillet kyllingfilet
Undertittel: Kyllingfilet egner seg godt på grill. Bruk steketermometer for best resultat, da får du saftig kjøtt uansett størrelse på fileten. Fileten er ferdig ved en kjernetemperatur på 68 °C.

Ingredienser:
4 kyllingfileter
1 olje, til pensling
1 salt
0,5 kvernet pepper


Fremgangsmåte:
Tørk av kyllingfiletene med litt kjøkkenpapir. Krydre dem med salt og grovkvernet pepper eller med valgfritt grillkrydder. Du kan også marinere filetene tidligere på dagen eller kvelden før. Pensle dem med litt olje.
Grill filetene i ca. 2 minutter på hver side på høy direkte varme (rett over varmekilden) og legg dem deretter over på indirekte varme (den "kalde" sonen på grillen) og sett på lokk. Bruk steketermometer, filetene er ferdige når de har en kjernetemperatur på 68 °C.
Server med en god tomatsalat.
Tips: Legg gjerne en halv sitron og en halv hvitløk på grillen mens du griller kyllingfiletene. Det gir en veldig god aroma til kyllingen og ikke minst blir det godt om du gnir litt hvitløk på kyllingen og presser litt sitronsaft over før du skal spise.

Tag: Jacob's