Tittel: Sprøstekt ribbe
Undertittel: Sprøstekt ribbe er ikke så vanskelig som mange tror. Espen lærer deg triksene til den perfekte juleribben!

Ingredienser:
2 Tynnribbe / Familieribbe


Fremgangsmåte:



Beregn ca. 500 gram ribbe pr. person. Da vil du ha nok til julefrokosten dagen etter. 
Bruk en skarp kniv og snitt ruter i svoren. Dette kan du be de ansatte i kjøttavdelingen om å gjøre hvis du ønsker.
Det er lurt å ta et raskt snitt på langs på midten av hvert ben på undersiden av ribben.
Da er det lettere å fjerne bena uten at det vil henge med mye godt kjøtt etter stekingen.
Krydre ribben godt med salt og pepper 2-3 dager før du skal steke den.
Pass på at du får godt med krydder ned i den rutete svoren.
Settes kaldt med svoren ned med plastfolie eller aluminiumsfolie over.
Ribbestekingen:
Etappe 1:
Sett ovnen på 230*C, varmluft. Finn frem en langpanne og smør denne med nøytral olje eller smør. Legg ribben med svoren ned.
Fyll på med vann til det når ca. 1 cm opp på svoren. Ha aluminiumsfolie over og sett langpannen nederst i ovnen i 30 min.
Etappe 2:
Ta ut langpannen. Finn frem en asjett, suppetallerken eller noe annet som gjør at ribben blir buet slik at fettet renner ned under stekingen. Legg ribben med svoren opp. Sette langpannen inn nederst i ovnen på 230*C i 30 min - uten folie. Fyll opp med mer vann om nødvendig.
Etappe 3:
Skru ned ovnen til 160*C uten folie. La ovnsdøren stå litt på gløtt i noen få minutter slik at varmen synker litt i ovnen.
Etter 1,5 - 2 timer skal ribben være ferdig og svoren perfekt. Bruk gjerne steketermometer til den blir 75*C.
Etappe 4:
Om den ikke er sprø nok kan du sette på grillelementet på full styrke og grille den ferdig. Det er veldig viktig at du følger godt med på ribben under denne prosessen. Den kan fort bli brent. 

La ribben hvile i 15-30 minutter på benken før du deler den opp.
Kraften som ligger igjen i langpannen kan siles og brukes som kraft i sausen eller er også perfekt å bruke som saus i seg selv. Ta vare på fettet, dette kan brukes i kålen og til sausen.

Tag: Jacob's