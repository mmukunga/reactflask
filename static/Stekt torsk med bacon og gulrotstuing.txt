Tittel: Stekt torsk med bacon og gulrotstuing 

Ingredienser:
1 pakke torskeloins, opptint
1 pakke Kløver baconterninger
4 gulrøtter, i skiver
2 ss meierismør
3 ss hvetemel
3 dl H-melk

Fremgangsmåte:
Surr baconterningene i en stekepanne til de blir brune. Kok gulrotskivene nesten møre i litt lettsaltet vann. Ta vare på kokevannet. Smelt smør i en gryte, og rør inn melet. Spe med melken – la koke opp mellom hver gang. La koke forsiktig i noen minutter. Rør ofte. Ha i gulrotskivene. 
 
Spe med litt kokevann dersom sausen er for tykk. Ta ut baconet av pannen, og hold det varmt. Stek torsken i baconfettet på middels varme i noen få minutter på hver side, til den begynner å flake seg.
 
Server med kokte poteter.
 
TIPS!
Dersom du bare har lettmelk tilgjengelig, kan du bytte ut 1 dl av melken med matfløte for å få en fyldig saus.

 
 


Tag: Bunnpris