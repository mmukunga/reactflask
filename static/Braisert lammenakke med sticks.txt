Tittel: Braisert lammenakke med sticks
Undertittel: Et godt stykke bryst/nakke av lam kan gjerne benyttes til ragu eller fårikål, men hva med å eksperimentere litt med denne stykkningsdelen ved å lage denne herlige retten

Ingredienser:
1 lammenakke skåret i skiver
8 lammestiks (av brystet til lammet)
2 gulrøtter
0,5 sellerirot
0,5 kålrot
3 sjalottløk
1 purre
1 hvitløk
8 matrødvin
1 balsamicoeddik
1 Sukker
12 Salt og pepper
400 Olivenolje
2 Maldonsalt
12 Bakepotet
1 Meierismør
1 Rapsolje


Fremgangsmåte:
Brun kjøttet i kjele for å tette kjøttporene og beholde kjøttsaften. Ta kjøttet ut og la hvile. Skjær halparten av grønnsakene i biter og ha i kjelen og legg kjøttet på grønnsakene. Hell over mye matrødvin (dette er rødvin med pepper og salt som lages for at ikke kokkene skal ”prøvesmake” for mye av rødvinen mens de lager mat!). Hell på til rødvinen nesten dekker innholdet i kjelen og fyll på med vann til det dekker ordentlig. La koke opp og sett ned varmen til det akkurat ikke putrer. La stå i ca 2 timer så kjøttet blir skikkelig mørt. Deretter legges nakkekjøttet i folie og varmes i ovn rett før servering.
Sil av sausen i kjelen og kast grønnsakene. Gi et nytt oppkok og smak til med balsamico, rosmarin og sukker. La koke til sausen er blitt tykk. Tips: Smak hele tiden på sausen og supplér med smaker.
Marinerte lammestiks

Skjær en stor bakepotet (pr. person) opp i en stor, hul ramme. Resten av poteten kokes til den kan moses, ca 25 minutter. Hell av potetvannet og sett kjelen tilbake på platen for å dampe ytterligere. Potetinnholdet tilsettes meierismør og hvitløksolje (bland rapsolje og hvitløk og kjør i stavmikser – det har jeg alltid stående på kjøkkenbenken, forteller Truls) og mos sammen.
Potetrammen brunes først i varm panne for å få en fin farge, stekes deretter i ovn ved 120 grader i 40 minutter. Når den er ferdig har du potetinnholdet i rammen!

Jeg lager hjemmelaget chips som skal dyppes i potetrammen! Hell solsikkeolje 2 cm opp i kjelen og sett på sterk varme. Skjær nypoteter i tynne skiver (1-2 mm).
TIPS! Bruk en skarp, tynn kniv! Fritér potetflakene i oljen og bruk en gaffel til å vende skivene. Legg dem på et papir for tørking. Tilsett maldonsalt og pepper.

Bruk en skarp, liten kniv og hul ut sjampinjongene. Stek kantarell-ene sammen med sjampinjonginnmat i smør og tilsett fløte etter hvert. Denne blandingen fylles opp i de uthulte sjampinjongene og stekes i ovn på 180 grader i fem minutter.

Skjær resten av grønnsakene i staver, og stek de i meierismør, litt sukker, salt og pepper.
Cherrytomater legges i en form med olivenolje, maldonsalt og kvernet pepper i ovn på 180 grader og bakes i 5-8 minutter.

Lag en marinade av hvitløksolje, biter av paprika, fersk rosmarin og timian, kanelpulver og litt løk. Mos det hele med stavmikser og smør på lammestiksene. Etter marineringen stekes disse i ovn på 120 grader i en time.
Truls håper du prøver deg på retten, som smaker fortreffelig, og han anbefaler en god Bordeaux og kaldt vann som drikke til!

Tag: Jacob's