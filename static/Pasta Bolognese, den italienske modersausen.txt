Tittel: Pasta Bolognese, den italienske modersausen

Ingredienser:
Saus for ca. 6 porsjoner:

150 gr tykt bacon eller pancetta
3 medium store løk
3 store gulrøtter
4 fedd hvitløk
3 stilker frisk selleri
400-500 g ferskmalt kjøttdeig
1 spiseskje tørket oregano
1 spiseskje tørket basilikum
1 teskje tørket timian
Salt og sort pepper etter smak
1 spiseskje tomatpuré
1 spiseskje rødvinseddik
1 laurbærblad
2 bokser (800 gr.) knuste tomater
En klype sukker
1 dl oksekraft eller grønnsakskraft
Ferskrevet parmesanost & friske basilikumblader
125 gr spaghetti, papardelle eller tagliatelle pr pers.


Fremgangsmåte:
I Bologna, som er denne sausens hjemsted bruker mange også litt melk i sausen mot slutten av koketiden for å gjøre den mer kremete men det er en såpass lokal tradisjon at det varierer fra en landsby til en annen eller fra bydel til bydel. Når det gjelder pasta så bruk vanlig spaghetti, tagliatelle eller pappardelle. Denne sausen danner også grunnlag for en fabelaktig lasagne.

1. Bruk en dyp panne og klipp/skjær opp baconet i biter, brun det i pannen med litt smør, ta det ut og legg det til side men behold fettet i pannen. Tilsett løk, gulrøtter og hvitløk (riv alt dette på et råkostjern) og hakket selleri. La det falle sammen og bli mykt men ikke la det ta farge. Endel vann vil komme ut av grønnsakene på dette tidspunktet. Bruk en sleiv og press vannet ut av grønnsakene så de koker ned og reduseres.

2. Skyv grønnsakene til side og tilsett litt smør i midten av pannen, brun kjøttdeigen og vend alt godt sammen.
Tilsett oregano, basilikum, timian og noen gode tak grovmalt pepper.

3. Lag en grop i midten av pannen og fres tomatpureen i ett minutt og vend dette inn i kjøttet og grønnsakene. Hell over de knuste tomatene, en klype sukker, rødvinseddik, legg i laurbærbladet og hell på kraften. Ha baconet tilbake i pannen og vend det inn.

4. La sausen småputre under lokk i et par timer, plukk ut laurbærbladet og smak til sausen med havsalt og pepper om nødvendig.

5. Server sausen over nykokt pasta med et dryss nyrevet parmesan og frisk basilikum.

Buon appetito!
�


Tag: Bunnpris