Tittel: Smalahove
Undertittel: Smalahove er først og fremst førjulsmat. Det var vanlig at det første smalahovemåltidet gikk av stabelen først i november. Siste smalahove skulle spises siste søndagen før jul. Denne dagen ble kalt skolte-søndag. I mange bygder var det fast tradisjon med smalahove skoltesøndag og er det den dag i dag.

Ingredienser:
2 smalahover


Fremgangsmåte:
1. Smalahove kan enten trekke i vann eller dampes på rist eller pinner slik som pinnekjøtt.
2. Skal det gjøres på tradisjonelt vis, skal damping eller trekking vare i 4-5 timer, men nyere oppskrifter antyder at ca 3 timer er nok for å få et godt resultat. Det er viktig at man ikke bruker for sterk varme. Høy temperatur dreper mange smaksstoffer.
Smalahove serveres normalt med nykokte poteter, kraft fra trekkingen og kålrotstappe. Men det kan også serveres med grønne erter og baconfett. Den tradisjonelle vossakorven har også en naturlig plass i smalahovemåltidet.
Hvordan spiser man egentlig smalahove?
1. Det vanlige er å starte ved øret. Her er det mye fett, og da gjelder det å få det i seg mens det er varmt. Det samme gjelder øyet.
2. Man starter ved fremre delen av hodet og snitter seg bakover mellom tennene i over- og underkjeven. Så bryter en kjeven ut og en får lett tak i øyet.
3. Øyet snittes varsomt og man skraper ut eplet. Det som da er igjen, øyemuskelen, regner mange om det beste på hele sauen. Men den må spises mens den er varm. En annen delikatesse for mange er tungen.
4. Så spiser man seg nedover hodet og i området rundt kjeven finner man det kjøttet som er minst fett.

Tag: Jacob's