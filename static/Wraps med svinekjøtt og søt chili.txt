Tittel: Wraps med svinekjøtt og søt chili

Ingredienser:
1 pakke strimlet svinekjøtt
1 ts raspet frisk ingefær
½ rød chili i skiver
1 fedd hvitløk i skiver
1 ½ dl kyllingbuljong
2 ss søt chilisaus
1 stilk vårløk i skiver
¼ agurk i strimler
½ paprika i strimler
1 gulrot i strimler
½ pose sukkererter i strimler
Grønn salat til 2 personer
4 tortillawraps

Søt chilisaus til servering
Olje til steking
 

Fremgangsmåte:
Sett ovnen på 180 grader og varm opp wraps i folie.

Ha olje i en wokpanne eller en stekepanne. Stek ingefær, chili og hvitløk til hvitløken er gyllen i fargen. Legg til side på et kjøkkenpapir.

Fortsett med å brune svinekjøttet kjapt i pannen. Ha over søt chilisaus og la det putre i 1 minutt. Hell så over kyllingbuljongen og la det småkoke i ca. 7 minutter eller til væsken er redusert. Ha halvparten av ingefærblandingen over i pannen og rør inn.

Fyll wraps med grønnsaker og kjøtt, strø over litt av ingefærblandingen du har til overs og topp med søt chilisaus hvis du ønsker.
 


Tag: Bunnpris