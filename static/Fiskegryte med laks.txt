Tittel: Fiskegryte med laks

Ingredienser:
1 pk laksefilet
1/2 gul løk i tynne skiver
1 fedd hvitløk, finhakket
1/2 fennikel i tynne skiver
1 gulrot i tynne staver
1 boks hakkede tomater med chili
1 terning fiskebuljong
3 dl vann
Olje
Salt og pepper
 

Fremgangsmåte:
Del laksen i terninger.

Fres hvitløk og løk i litt olje til løken er blank. Tilsett hakkede tomater, fiskebuljong og vann. Kok opp.

Tilsett fennikel og gulrot og la dette småkoke i 5-7 minutter. Slå av platen og tilsett lakseterningene. La dette trekke i ca. 3 minutter.

Smak til med salt og pepper. Serveres gjerne med godt brød.
 


Tag: Bunnpris