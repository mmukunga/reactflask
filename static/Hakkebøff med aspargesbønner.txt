Tittel: Hakkebøff med aspargesbønner

Ingredienser:
1 pk kjøttdeig
1 eggeplomme, romtemperert
2 ts tørket estragon
2,25 dl solsikkeolje eller rapsolje, romtemperert
1 sjalottløk, finhakket
Presset sitron
 

Fremgangsmåte:
Form kjøttdeigen til fire hakkebøffer. Legg i kjøleskapet til de skal stekes.

Lag estragonmajones: Pisk sammen eggeplomme og estragon. Bruk gjerne mixmaster eller stavmikser, men det går også fint å bare piske for hånd. Tilsett oljen litt etter litt, i en veldig tynn stråle, mens du visper kraftig. Når om lag halvparten av oljen har blitt pisket godt inn i eggeplommen, kan du begynne å helle i en litt tykkere stråle. Rør inn hakket sjalottløk, og smak til med salt og presset sitron.

Salte og pepre hakkebøffene godt, og stek dem på sterk varme i et par minutter på hver side. Ta pannen av platen, og la stå i et par minutter til.

Server med kokte aspargesbønner, eller fersk asparges.

På ekstra travle dager: Erstatt estragonmajonesen med béarnaisesaus fra pose.
 


Tag: Bunnpris