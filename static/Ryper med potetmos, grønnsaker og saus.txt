Tittel: Ryper med potetmos, grønnsaker og saus
Undertittel: Det er noe spesielt med ryper, og mange mener at dette er høstmiddagen over alle høstmiddager.

Ingredienser:
2 Rapsolje med nøytral smak
2 Newcastle brown-ale
6 Fersk timian
1,5 ryper m/innmat
1 Salt/Pepper
2,5 Smør
1 Poteter
500 Sellerirot
1 Kremfløte
3 Muskat
3 Hvitløk
3 Rosenkål
1,5 Kantareller
100 Bacon


Fremgangsmåte:
Lag en marinade av 2 dl rapsolje, 2 dl Newcastle ale, 1 håndfull fersk timian og grovkvernet pepper. Legg rypene i marinaden og la ligge noen timer.
Brun deretter rypene i panne med smør og vær flink med stadig å helle det brunede smøret over fuglene så alle porene lukkes.

Sett rypene i ovn på så lav temperatur som du har tid til. Jo lavere steketemperatur, jo mørere resultat. Kjernetemperaturen på rypa er 58 grader. Bruk steketermometer på en av fuglene og følg med. La rypene hvile fem minutter før servering.

Skjær poteter og selleri i terninger. Kok i usaltet vann til de er møre (ca 25 min). Hell av vann og damp ut restene av vannet. Ha i fløte, smeltet smør og smak til med muskat, salt og pepper. Bruk en håndstapper - ikke bruk stavmikser! Rist skiver av hvitløk i tørr panne til de blir gylne, og bland inn i stappen.

Rosenkålen forvelles i godt saltet vann i  to minutter. Del alle rosenkålene i to biter. Kantarellene vaskes og renses for sand og jord. Riv deretter alle kantarellene i strimler. Bacon skjæres i terninger og sjalottløken skjæres i halve skiver. Legg baconterningene i en kald, tørr panne (da slipper baconet mer av fettet og det blir sprøtt!). Brun baconet og ha deretter i en skje smør. Ha i soppen og stek et par minutter. Tilsett løk og fres så den blir blank. Til slutt har du i rosenkålen og steker til den har fått litt brunfarge.

Innmaten fra fuglene skjæres i terninger og kokes sammen med 3 dl Newcastle ale og 3 dl viltkraft eller Jacob´s oksekraft. Rør ut 1,5 spiseskje Maizennamel i litt kaldt vann og bland i kraften. Ta kjelen av pannen og pisk inn ca 100 gr usaltet smør i terninger og smak til med salt og pepper -  må ikke koke!

Tag: Jacob's