Tittel: Lam i balsamicosaus
Undertittel: Dette er en velsmakende, rask og kjempeenkel rett som egner seg både til hverdag og fest. Bruk lårskiver av lam og lammekoteletter. Balsamicosausen er helt nydelig. Server med tomatsalat og helstekte poteter med hvitløk.

Ingredienser:
1 lammestek i skiver
2 smør
5 sjalottløk
3 hvitløk
3 vann
0,5 balsamico
2 kalvefond
1 sukker
2 maisennajevning
0,5 strimlet basilikum
12 små poteter
2 olje
3 hvitløk
100 meierismør
2 salt
2 cherrytomater
2 rødløk
0,5 strimlet basilikum
2 olivenolje
1 saften av en halv sitron
1 salt


Fremgangsmåte:
Stek lammeskivene i stekepanne i 4 min på hver side i 1 ss smør, ha på salt og pepper. Legg skivene til siden.
Fres finhakket sjalottløk og hvitløk i resten av smøret i stekepannen. Hell i vannet og tilsett balsamico, kalvefond og sukker. La det koke i 5 min. Visp så i maisennajevningen og legg lammeskivene i. La det putre i noen minutter. Dryss over basilikum helt på slutten.

Legg potetene med skall i en ildfast form, ha på finhakket hvitløk og salt. Skjær smøret med en ostehøvel, ha på og strø på salt igjen. Settes i ovn på 200 grader i 40 min.

Del tomatene i fire, rødløken i skiver og basilikumen i fine strimler. Ha over olivenolje, sitronsaft, salt og pepper.

Tag: Jacob's