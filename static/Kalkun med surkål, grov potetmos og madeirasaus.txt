Tittel: Kalkun med surkål, grov potetmos og madeirasaus
Undertittel: Kalkun er mager og velsmakende festmat til mange. I Nord-Amerika er Thanksgiving kalkunhøytiden fremfor noen, men vi her i Norge har nyttårskalkun som vår absolutte favoritt. Uansett anledning, her får du oppskriften på en saftig kalkun med en spennende stuffing med tørket frukt og friske epler og pærer.

Ingredienser:
1 kalkun
1 Innmat (krås. hjerte og lever)
1 gåse- eller andefett
4 tørkede fikener. aprikoser. tranebær og svisker
2 epler. pærer og rødløk i båter
4 smør
3,5 sukker
3 sitronsaft
2 salt
50 kål
1 hvitvinseddik
500 salt
2 sukker
150 hvitvin
4 eplemost
1 epler skrelt og skåret i små biter
4 ribbefett
6 mandelpoteter
2 skrellet søtpotet
3 kremfløte
3 smør


Fremgangsmåte:
Beregn 500 gram fugl per person og stek den gjerne på 140 grader – bruker du sterkere varme blir den lett tørr. Lirk gåse- eller andefett inn under skinnet på kalkunen med fingrene. Pensle også skinnet med smør. Da unngår du at det blir tørt.
Bruk et manuelt steketermometer og beregn en halv time steking per kilo kalkun. Kjøttet bør ha en kjernetemperatur på 65-70 grader. Et lite rosa skjær i kjøttet er bare bra!
Kok innmaten (krås, hjerte og lever) til en deilig sjy som du bruker i sausen senere. Fjern skummet som kommer opp til overflaten så du får en klar, fin kraft. Bind så sammen bena.

Tørkede fikener, aprikoser, tranebær og svisker skåret i grove skiver. Epler, pærer og rødløk i båter. Karamelliser blandingen lett i pannen med smør, sukker, litt sitronsaft og smaker til med litt salt. Fyll kalkunen med blandingen og legg litt rundt i langpannen ca halvtime før kalkunen er ferdig.

Ha kål, eddik, salt, sukker og hvitvin i en gryte og la det koke under lokk i ca 30 min. Ta av lokket og ha i eplemost og halvparten av eplene. La det småkoke i ca 20 min. Smak til med mer sukker eller eddik. Kok videre til kålen er gjennomkokt og mesteparten av væsken er fordampet. Ha i resten av vinen og la det småkoke til det også er fordampet. Rør inn ribbefettet og ha i resten av eplene. Smak til med salt.

Kok mandelpoteter (med eller uten skall, bare husk å vaske dem først) og skrellet søtpotet. Når de er kokt møre, hell av vann og la det dampe av seg litt. Mos potetene. Tilsett ca 2 dl kremfløte og 150 g smør og smak til med salt og pepper. Ikke spar på kaloriene når du lager festmiddag!

Finhakk sjalottløken og fres i smør til den er blank. Tilsett tomatpuré og dryss over hvetemel. Rør godt sammen. Spe med kraft og vin. Visp godt sammen og kok opp. Tilsett soyasaus og smak til med salt og pepper. La sausen småputre i 10 min før den siles. Visp inn 3 ss smør rett før servering.

Tag: Jacob's