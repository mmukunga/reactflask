Tittel: Helgrillet lam
Undertittel: Grilling av helt lam krever litt utstyr, men er ikke så vanskelig å få til. Om du noen gang har vært med på grilling av helt lam vet du hva det gjør med stemningen, forventningen og smaksløkene. Og det er en opplevelse som du aldri glemmer.

Ingredienser:


Fremgangsmåte:
Valg av lam:
Den ideelle størrelsen for grilling er et lam på 15-20 kg. Det er mat nok til 30-40 personer. Beregn 500 g kjøtt per person. Lammet bør være rundt og kjøttfullt med en jevn fetthinne utenpå.
Forberedelse:
Lammet må være tint, og gjerne litt temperert før du begynner. Knip over ribbenene helt inne ved ryggraden, slik at ribbene kan brettes ut. Legg stekespydet i buken inntil ryggraden, og fest det på 5 steder med ståltråd. Ståltråden stikkes gjennom ryggen, rundt spydet, og vris/strammes på innsiden ved hjelp av en tang. Stikk ett steketermometer inn i låret, bakfra - og ett foran, mellom bog og bryst.
Slik tenner du opp: 
Tenn opp en real haug, ca. 10 kg, kull i midten av grillen. Når det er blitt skikkelige glør, rakes kullene ut under forparten og bakparten for at ikke midtparten skal bli for hardt stekt. Det går med ca. 20 kg kull i steking under normale værforhold.
Slik griller du:
Løft stekespydet med lammet opp på stativet, og pensle med marinade. Stekehøyden reguleres etter varmen på grillen.
Grill ”aktivt”, dvs så nær varmen som mulig uten at kjøttet blir brent. Da er grilltiden 2 1/2 - 3 timer på et 18 kgs lam. Med større lam eller mer ”passiv” grilling må du beregne lengre steketid. Snu lammet og pensle med rødvinsmarinade hvert 5. minutt. Marinaden trekker godt inn i kjøttet og gir god smak, samtidig som den virker dempende på temperaturen i kjøttet.
Pass alltid på å fylle på mer trekull når varmen dabber av. Fra tid til annen vil fett dryppe ned i glørne og flamme opp. Dette bør slukkes straks med en jernrive, glorake, eller med vann fra en dynkeflaske.
Ved kjernetemperatur på 62°C er kjøttet rosa, ved 70°C er det gjennomstekt.

Tag: Jacob's