Tittel: Tacoboller med mango- og avocadosalsa

Ingredienser:
1 pakke kjøttdeig
2 fedd hvitløk
1 sjalottløk
1 ts paprikapulver
1 ts spisskummen
1 ts finhakket, frisk koriander
Salt og pepper

Mango- og avocadosalsa:
½ mango i terninger
½ avocado i terninger
½ rød chili, finhakket
2 stilker vårløk
Saften av ½ sitron
1 ss olivenolje
Salt og pepper

Grønn salat
Tortillalefser
 

Fremgangsmåte:
Tenn grillen.

Skjær mango og avocado i terninger. Kutt vårløken i små ringer og finhakk chili. Rør sammen sitron, olje, salt og pepper i ei skål. Ha alle ingrediensene til salsaen i skålen og bland sammen.

Finhakk hvitløk, koriander og sjalottløk. Bland sammen kjøttdeig, løk og krydder. Bruk en spiseskje til å forme små boller. Stek bollene på grillen eller i en stekepanne til de er gjennomstekte. Prøv én tacobolle først, så ser du hvor lang tid den trenger.

Server tacobollene i tortillalefser med salsaen og en grønn salat.
 


Tag: Bunnpris