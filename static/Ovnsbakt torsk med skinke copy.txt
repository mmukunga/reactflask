Tittel: Ovnsbakt torsk med skinke
Undertittel: Lyst på et deilig måltid som passer til både hverdags og fest? Prøv torsk med spekeskinke.

Ingredienser:
700 g torskefilet, uten skinn og bein
1 ts salt
0,5 ts pepper, grovmalt
4 ts smør
4 skiver skive spekeskinke
200 g cherrytomat
1 kg rotgrønnsaker
1 dl fløte
2,5 ss smør
0 salt og pepper
0 asparges


Fremgangsmåte:
Sett stekeovnen på 200 °C.
Skjær torsk i serveringsstykker og dryss salt og pepper over.
Legg en teskje smør på hvert torskestykke.
Rull en skive skinke rundt hvert torskestykke og legg dem i en smurt ildfast form.
Legg tomatene i formen og stek i ca. 10 minutter.
Rotmos:
Rens, skrell og del alle rotgrønnsakene i jevne biter. Her kan du bruke en blanding av ulike rotgrønnsaker som kålrot, gulrøtter, sellerirot, pastinakk og jordskokk.
Kok grønnsakene helt møre med en god klype salt i vannet.
Hell av kokevannet og mos rotgrønnsakene med fløte og smør. Smak til med salt og pepper.
Dampede asparges
Knekk av den trevlete delen nederst på aspargesen.
Kok opp vann (bruk 1.5 ss salt pr. liter vann).
Legg aspargesen i det kokende vannet, og la de koke i 2-4 minutter. Koketiden er avhengig av tykkelsen på aspargesen. 
Når den er ferdig kokt, avkjøl aspargesen i iskaldt vann.

