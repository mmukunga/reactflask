Tittel: Stekt juletorsk med rotmos, rosenkål og baconfett
Undertittel: Å spise torsk til jul er en tradisjon for mange. Prøv denne nydelige varianten med glasert rosenkål, rotmos og bacon. God jul og god middag!

Ingredienser:
800 g torskefilet
2 ss smør
1 kg kålrot
2 stk gulrot
1 stk sellerirot
1 dl kremfløte
3 ss smør
2 ts salt
0,5 ts pepper
0,5 klementin
250 g bacon i terninger
100 g smør
300 g rosenkål
2 ss smør
2 ss brunt sukker
12 stk mandelpotet


Fremgangsmåte:Skrell og skjær rotgrønnsakene i terninger og kok de møre i lettsaltet vann.
Sil av vannet og mos grønnsakene til en grov stappe. Ha i smør, spe inn fløten og smak til med salt og pepper.
Stek baconbiter i smør på lav varme til baconet er gjennomstekt.
Rens og del rosenkål i to og stek de møre i smør i stekepannen Tilsett sukker og stek videre mens du vender på rosenkålen til sukkeret har smeltet.
Del torskefileten i passe porsjonsstykker og stek de i litt smør i pannen i ca fem minutter på hver side.
Server retten med kokte mandelpoteter til.


