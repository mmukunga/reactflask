Tittel: Kyllingsalat med pasta og pesto

Ingredienser:
1–2 pakker kyllingfilet

Marinade:
½ chili, finhakket
2 hvitløksfedd, finhakket
2 ss rapsolje
Saften fra en ½ lime
1 ss brunt sukker
2 ss soyasaus

Salat:
½ beger ruccola
200 g fusilli
½ avocado i terninger
5 cherrytomater delt i båter
Sukkererter i skiver
50 g valnøtter, grovhakket
Fetaost
1–2 ss pesto
 

Fremgangsmåte:
Tenn grillen og bland sammen alle ingrediensene til marinaden med en visp. Tilsett kylling i marinaden og bland sammen. La dette stå mens du lager pastasalaten.

Kok pasta etter anvisning på pakken. Skyll den kokte pastaen i kaldt vann. Ha pasta, ruccola og grønnsaker i en bolle og vend inn pestoen. Topp salaten med valnøtter og fetaost.

Grill kyllingen i ca. 3–4 minutter på hver side til den er gjennomstekt. Serveres sammen med salaten.
 


Tag: Bunnpris