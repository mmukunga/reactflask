Tittel: Kyllingsnitsler

Ingredienser:
1-2 pk kylling
1 egg, sammenvispet
Strøkavring
2 eggeplommer, romtemperert
3/4 ss sitronsaft
120 g meierismør i terninger
 

Fremgangsmåte:
Vend kyllingfiletene først i egg, deretter i strøkavring. Stek i litt meierismør på middels varme, i 2 minutter på hver side.

Lag hollandaise: Skyll blenderen eller bollen til kjøkkenmaskinen i glovarmt vann for å varme den opp litt. Ha eggeplommer og sitronsaft i maskinen, og kjør i et minutts tid på høy hastighet. Bruk visper dersom du lager sausen i kjøkkenmaskin. Imens: Smelt smøret, og la det bli så varmt at det begynner å boble skikkelig. Hell smøret svært langsomt ned i eggeblandingen, i en veldig tynn stråle, med maskinen på full guffe. Sausen vil raskt begynne å tykne. Etterhvert som den tykner, kan du begynne å helle litt fortere. Smak til med salt, og mer sitronsaft, om nødvendig. Rør inn litt vann dersom sausen blir for tykk. Server straks.

Server kyllingsnitslene med kokt asparges med sausen helt over, og kokte Amandinepoteter.

På ekstra travle dager: Kjøp hollandaisesaus på pose.
 


Tag: Bunnpris