Tittel: Eplemuffins

Ingredienser:
1 pose TORO Lyse muffins 331g
1.5 dl vann
100 g smeltet smør
16 stk muffinsformer
 
Fyll: 
3 stk epler
2 ts kanel
2 ts sukker

Fremgangsmåte:
Eplemuffins oppskriften som alle digger. Epler smaker fantastisk i bakst og spesielt med sukker og kanel på. Akkurat som du får oppskrift på her. Opprinnelig bakte man mye med epler på høsten for å bruke opp alle eplene som ble høstet, nå baker vi med norske epler primært fordi de gir en ekstra god smak. Her følger oppskriften på lyse muffins med eple og kanel – en porsjonseplekake om du vil. Deigen fordeles i muffinsformer og blir en herlig liten godsak som lukter deilig av kanel. Denne oppskriften gir ca. 12 saftige muffins.

 
 
1. Sett stekeovnen på 200 °C (ved varmluft 190 °C). Rør sammen 1,5 dl vann og 100 g smeltet smør (eller flytende margarin) og bland med posens innhold. Rør til du har en jevn røre.
 
2. Skrell skallet av eplene og ta ut kjernehuset. Del i tynne båter og del båtene i to. Ta eplebitene i en tett brødpose og tilsett kanel og sukker. La det være luft i posen og rist til sukker og kanel har fordelt seg rundt eplebitene.
 
3. Sett frem 12-16 muffinsformer (avhengig av størrelse). Fyll formene ¾ fulle ved hjelp av to spiseskjeer eller en isskje og stikk eplebitene ned i røren.
 
4. Stek eplemuffinsene på midterste rille i ca. 12 minutter (bruker du store muffinsformer må du legge til noen minutter). Sjekk om eplemuffinsene er ferdige mot slutten av steketiden, ved bruk av en kakenål eller fyrstikk. Er nålen uten flytende deig er eplemuffinsene ferdige.


Tag: Bunnpris