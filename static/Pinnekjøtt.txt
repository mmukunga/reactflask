Tittel: Pinnekjøtt
Undertittel: Når du kjøper pinnekjøtt skal du sjekke at pinnekjøttet ikke har fuktighet, at det er pene, kjøttfulle stykker, og at kjøttet har en fettprosent som du foretrekker. For uvannet pinnekjøtt beregnes 400 g pr pers, og 500 g for storspisere. For ferdig vannet beregnes 530 g pr pers og 650 g for storspisere.

Ingredienser:
1,6 pinnekjøtt


Fremgangsmåte:
Kjøp inn pinnekjøtt i god tid før det skal spises – kjøttet holder seg godt. Ta det ut av pakken 1-2 dager før måltidet. Legg i kaldt vann i en stor bolle og sett i kjøleskapet – bytt vann flere ganger. Da trekkes saltet ut og kjøttet blir bedre (dette står på pakken).
Ta kjøttet ut av vannet. Legg pinnekjøtt-pinner i bunnen av kjelen (pinnene kjøper du i butikken eller henter i skogen) så det blir en forhøyning i kjelen på 3-5 centimeter. Fyll på vann til toppen av pinnene. Legg i kjøttet. La kjøttet dampe (IKKE koke!) i ca. 2 - 2,5 timer. Etterfyll med kokende vann om nødvendig.
Pinnekjøttet er ferdig når det slipper beina. Ønsker du en sprøere overflate på kjøttet, flytter du det over på rist i ovn på 225 grader etter at det har trukket ferdig. La stå i fem minutter. Da blir kjøttet mer krispi og spennende i det ytterste kjøttlaget!
Serveres på varme tallerkener med evt. grove julepølser eller vossakorv, kålrotstappe, kokte poteter, kokesjy og sennep. Pølsene kan dampe sammen med pinnekjøttet de siste 15-20 minuttene.
TIPS! Pinnekjøtt er saltet og tørket/speket og må vannes ut før bruk. Kjøttet får tilbake sin naturlige væskebalanse og saltmengden reduseres. Utvanningstiden varierer litt etter hvor mye kjøttet er tørket, tykkelsen på kjøttstykkene og temperatur på vannet. Lunkent vann gir raskere utvanning.

Tag: Jacob's