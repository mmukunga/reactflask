Tittel: Steam buns med pulled beef
Undertittel: Revet storfe høyrygg krydret med five spices, inspirert av asiatiske smaker og servert med syltet kinakål og steamed buns.

Ingredienser:
1200 høyrygg av storfe
8 Steam buns
0,5 BBQ-saus
0,5 evt. hoisinsaus og srirachasaus
4 kinakål
1 agurk
1 vårløk
1 eddik (7%)
1 sukker
1 flaksalt
1 revet frisk ingefær
2 chili


Fremgangsmåte:
Gni høyrygg av storfe inn med kinesisk five spices. Legg kjøttet i doble brødposer eller på et fat og dekk til. La stå i kjøleskap 1-2 dager.
For og få en god røyksmak på kjøttet, må du starte med røykeprosessen. Skal du bruke gassgrillen som en smoker bør du kjøpe en røykboks og ha flis i den under grilling - med lokket på grillen nede. Bruker du kullgrill bør du fyre med briketter av høy kvalitet, de brenner lenger. Fyll på med masse flis fra frukttrær på grillen de første to timene. Røyk kjøttet på indirekte varme på 120 grader - men vær klar over at du trenger 9 timer. Grill da først tre timer uten folie, og deretter i folie i seks timer. Kjernetemperaturen skal være 90-95 grader når kjøttet er ferdig, og det skal være skikkelig "bark" utenpå. Ta 90 graders testen: Når kjøttet når 90 grader i kjernetemperatur, sett en gaffel i kjøttet og vri 90 grader. Kjøttet skal løsne lett og på en tilfredstillende måte. Pakk aluminiumsfolien godt igjen og la kjøttet deretter hvile i 30 minutter.
Bak steam buns eller varm fryste steam buns i en bambussteamer.
Riv storfekjøttet fra hverandre med to gafler og smak til med en god BBQ-saus.
Fyll de varme bollene med kjøtt og syltet kinakål. Topp med hoisinsaus og srirachasaus hvis du liker det litt "hot".

Skjær kinakålen i strimler og agurk og vårløk i tynne skiver. Ha alt over i en bolle. Finsnitt chilien og bland sammen eddik, sukker, ingefær, chili og salt i en liten kasserolle. Kok opp under omrøring til sukkeret er oppløst. Tilsett fiskesaus og sesamolje og hell laken over grønnsakene. La kinakålsalaten stå å trekke en times tid før servering.

Tag: Jacob's