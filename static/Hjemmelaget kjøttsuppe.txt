Tittel: Hjemmelaget kjøttsuppe
Undertittel: Kjøttsuppe er en super og enkel rett å servere på kalde hverdager.

Ingredienser:
1 storfebog
10 pepperkorn
2 laurbærblader
2 gulrøtter i terninger
0,5 kålrot i treninger
1 purreløk i passe skiver
1 løk i terninger
1 sellerirot i terninger
4 poteter i terninger
2 neper i terninger


Fremgangsmåte:
Skjær kjøttet i terninger. Kok opp nok vann til å dekke kjøttet. Legg i kjøttet sammen med pepperkorn og laurbærblad. Skru ned temperaturen, og la kjøttet trekke på svak varme i ca. én time.
Skum av når det danner seg grums på overflaten. Da får du en klarere suppe. Når du har trukket kjøttet i en time, siler du av kraften og tar vare på den.
Fjern laurbærblad og pepperkorn. Legg deretter kjøttet tilbake i kraften sammen med alle grønnsakene. Trekk potetene til de er møre. Smak til med salt og dryss over litt bladpersille. Server med flatbrød
og smør.

Tag: Jacob's