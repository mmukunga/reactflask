Tittel: Burrito med stekt kyllingfilet, ris, avokadodressing, paprika-, chili- og mangosalsa

Ingredienser:
1 pk kyllingfilet
2 store tacolefser
1 avokado
½ boks kesam
1 pose boil-in-bag-ris
½ paprika
¼ løk
½ mango
¼ pt koriander
¼ rød chili
6 skiver cheddar
Lime
Olje
Salt

Fremgangsmåte:
Forvarm stekeovnen til 225 grader.
 
Sett risen til koking som anvist på pakken.
 
Del paprika i fire, ta ut frøene og vend opp med olje og litt salt. Stekes i stekeovn i 10 minutter.
 
Kutt mango, løk og rød chili i terninger. Når paprikaen er ferdig i ovnen, kuttes den i like terninger som resten. Blandes opp med mango, løk, chili og finkuttet koriander, og smakes til med salt og lime.
 
Ved hjelp av en stavmikser eller hurtighakker, kjøres kesam og avokado til en glatt saus. Smak til med salt og saften av lime.
 
Kyllingfilet skjæres i tynne skiver. Stek kyllingen i stekepanne med olje i 2 minutter på høy varme.
 
Ved servering fylles tacolefsene med ris, kylling og paprikasalsa. Rull sammen og legg tre skiver cheddar på toppen av hver burrito. Stekes 5 minutter i stekeovnen. Serveres med avokadodressing på toppen.


Tag: Bunnpris