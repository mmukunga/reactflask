Tittel: Reneés juicy porkburger

Ingredienser:
• Reneés juicy porkburger
• Helt Chef frisk aioli med bakt hvitløk
• Reale brioche hamburgerbrød
• Gul løk (skal karamelliseres)
• Grønne epler
• Nykål
• Sennep (den du liker best, selv
foretrekker jeg dijon)

Ps. du trenger litt salt, sukker
og hvitvinseddik til salaten.

Fremgangsmåte:
1. Grill burgeren på direkte varme eller i glovarm stekepanne i ca. 3 min på hver side. Den skal være gjennomstekt.
 
2. Brødet varmes litt i ovnen eller på grillen.
 
3. Smør bunnen av hamburgerbrødet med aioli og legg på eple og kålsalat før kjøttet. Topp med en raus porsjon karamellisert løk. Ha sennep i toppen av hamburgerbrødet og klem det på.
 

LAG DIN EGEN EPLE OG KÅLSALAT:
1.  Finsnitt en halv nykål og to grønne epler. Legg alt i en bolle og tilsett 3 ss sukker, 1 ts salt og 4 ss hvitvinseddik.

2.  Legg litt plastfolie rett oppå salaten og sett noe tungt oppå slik at salaten ligger i press (da vil kålen brytes ned). Den kan godt stå sånn i et døgn, men det blir digg etter 10 minutter også.

3.  Sil av saften som legger seg i bunnen av bollen og salaten er klar til servering!


LAG DIN EGEN KARAMELLISERTE LØK
Skjær to gule løk i tynne skiver og stek den forsiktig i litt nøytral olje. Rør ofte til den blir mørk og gylden. Dette tar ca. 30 min.
 
Ikke bli fristet til å sette opp varmen. Da blir bare løken svidd på utsiden og rå inni. Det vil smake bittert i stedet for søtt og godt.

TIPS!
Det er flere måter å lage karamellisert løk på. En raskere variant er å ”jukse” med å tilsette litt sukker når løken har stekt litt (1 ts pr. løk). Mange har også i en skvett balsamicoeddik for litt syre som balanserer det søte (2 ss pr løk).
 
Se flere oppskrifter fra Reneé her.


Tag: Bunnpris