Tittel: Storfuglbryst av røy med selleripuré og rødløkkompott
Undertittel: Server storfugl på neste vennemiddag. Den blir garantert ikke glemt.

Ingredienser:
1 Storfugl
1 løk
0,5 sellerirot
1 purre
4 gulrøtter
1 sellerirot
1 bakepotet
6 kremfløte
2 Seterrømme
250 Meierismør
1 rødløk


Fremgangsmåte:
Tips: Før du ribber fuglen, dypp den noen ganger i lunket vann – da slipper du fjær i nesa og på kjøkkenet. Fjern innvollene ved å lage et snitt i magen på fuglen, stikk hånden inn og trekk innvollene ut i en håndfull.
Skal du helsteke fuglen anbefaler jeg å stuffe den først med ferske kantareller og skogsbær. Selv velger jeg å skjære ut brystfiletene og brune dem i panne med smør. Husk at lårene også kan brukes! La kjøttet hvile før det legges i langpanne og stekes ved 180 grader i fire minutter.
Brun resten av fuglen i stekovn ved 200 grader sammen med løk, sellerirot, purre og gulrot i ca 20 minutter. Hell alt over i en gryte og fyll opp med vann til det dekker. Gi et oppkok og la småkoke i 1,5 time. Sil kraften og reduser ved koking, så er den klar til servering.

Mens røybrystene hviler, kok et sellerirothode sammen med en bakepotet. Når dette er kokt mørt, hell av vannet og sett gryta tilbake på platen og damp ut. Hell så i ¼ kremfløte og litt rømme og smør og bruk stavmikser i gryta. Da får du en lekker puré.

Mens selleriroten kokker, fres rødløk i rapsolje og smør. Hell over litt rødvin, 2 dl solbærsirup og litt balsamicoeddik. Smaken skal være søt!

Fres kantarellene. Ha over litt kraft fra fuglen og reduser kraften ved koking. Ha i fløte etter smak og kok sausen tykk. Rett før servering har du noen tyttebær i sausen.

Tag: Jacob's