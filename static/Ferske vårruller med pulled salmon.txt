Tittel: Ferske vårruller med pulled salmon
Undertittel: Vårruller har sitt opphav fra Vietnam og lages med rispapir og friske grønnsaker. I denne oppskriften fylles vårrullene med laks og serveres med hoisinsaus til.

Ingredienser:
500 g laksefilet, uten skinn og bein
0,5 stk chili, rød
1 stk lime
4 ss soyasaus
1 ts akasiehonning
2 ss rapsolje
1 dl koriander, frisk
4 stk vårløk
1 stk agurk
0,5 stk rødløk
2 stk gulrot
12 stk rispapir
0 hoisinsaus
0 soyasaus


Fremgangsmåte:
Sett stekeovnen på 180 °C.
Legg laksefileten i aluminiumsfolie.
Finhakk chili og riv limeskall.
Bland chili, limeskall, soyasaus, akasiehonning og rapsolje.
Mariner laksen i blandingen og pakk aluminiumsfolien igjen.
Stek laksen i stekeovnen i ca. 15 minutter.
La laksen hvile litt før du flaker den opp med en gaffel.
Grovhakk koriander, og skjær vårløk, agurk, rødløk og gulrot i tynne strimler. Bruk gjerne en mandolin hvis du har.
Legg et ark rispapir i lunket vann i ca. 10 sekunder og la det renne litt av seg. 
Ha litt laks, grønnsaker, koriander og litt hoisinsaus på rispapiret. Brett inn sidene og rull det stramt sammen.
Gjenta til det er tomt for ingredienser.
Server vårrullene med ekstra hoisinsaus.

Tips: Server gjerne med ulike type sauser som sweet chilisaus eller peanøttsaus. 

