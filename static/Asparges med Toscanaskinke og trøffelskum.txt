Tittel: Asparges med Toscanaskinke og trøffelskum
Undertittel: Smak av Italia - deilig spekeskinke fra Toscana passer sammen med asparges og retter når nye høyder med smaken av trøffel.

Ingredienser:
12 skiver Toscanaskinke
12 grønne asparges
1 egg
1 fløte
0,5 trøffelolje eller trøffelpasta


Fremgangsmåte:
Ta spekeskinken ut av kjøleskapet en time før den skal spises og la den ligge i romtemperatur. Skrell aspargesen og bryt av den «trevlete» delen, som er de 2-3 nederste centimeterene. Legg asparges i fosskokende vann tilsatt litt salt. La aspargesen koke i 3-4 minutter. Legg så aspargesen i isvann. Noen koker asparges for lite. Dersom du koker den som her, får du frem den naturlige søtsmaken som er i asparges. Legg spekeskinken flatt ut på tallerken og legg aspargesen over skinken.

Ha et egg og 1 dl fløte i en kjele med vid bunn. Varm opp på svak varme, mens du pisker så hardt du kan. Etter hvert vil det danne seg skum. Pass på at det ikke blir for varmt. Smak til med trøffelolje eller trøffelpasta. Løft skummet over aspargesen og skinken. Har du en trøffelbit, er det ekstra godt å høvle over retten.

Tag: Jacob's