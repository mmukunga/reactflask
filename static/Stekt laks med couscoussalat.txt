Tittel: Stekt laks med couscoussalat

Ingredienser:
1 pk laksefilet
250 g couscous
4 små tomater, i terninger
1/2 agurk, i små terninger
3 vårløk, i ringer
1 liten potte kruspersille, hakket
1 dl olivenolje
2 ss friskpresset sitron
Nykvernet svart pepper
1/2 boks lettrømme
1/2 agurk, revet
1 hvitløksfedd, knust
 

Fremgangsmåte:
Tilbered couscousen etter anvisningene på pakken.

Skjær opp/hakk grønnsakene og persillen til couscoussalaten, og riv agurken til tzatzikien.

Bland grønnsakene (bortsett fra revet agurk) inn i couscousen. Tilsett olivenolje og sitronsaft, og smak til med salt og pepper.

Lag tzatziki. Rør sammen lettrømme, revet agurk og hvitløk. Smak til med salt.

Stek laksen på middels varme i rundt tre minutter på hver side, til den er knapt gjennomstekt. Strø over salt, og press over litt sitron.
På ekstra travle dager: Bytt ut hjemmelaget tzatziki med ferdigkjøpt, eller bruk bare en klatt lettrømme i stedet.
 


Tag: Bunnpris