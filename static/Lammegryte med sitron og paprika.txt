Tittel: Lammegryte med sitron og paprika
Undertittel: Dette er en svært velsmakende gryterett fra Spania som heter Cordero Cochifrito (lam med sitron og paprika). Retten er en spesialitet i provinsen Navarra, en region som er kjent for melkeforede lam av høy kvalitet. Gryten er enkel å lage og smaker fantastisk godt! Hverdagsmat av høy kvalitet!

Ingredienser:
1 benfri lammebog eller annet lammekjøtt i terninger
0,5 olivenolje
2 løk
4 hvitløksbåter eller 1 kinesisk hvitløk (finkuttet)
1 paprikapulver
1 bladpersille (hakket)
0,5 presset sitronsaft
0,5 chili uten frø
18 sitronbåter
3 salt og pepper
1 Tilbehør:
0,5 nypoteter. skrelt eller skrubbet


Fremgangsmåte:
Brun lammekjøttet i olivenolje (i Spania steker de med olivenolje) i en stekepanne med sterk varme. Ha på salt og pepper, brun kjøttet gjerne i omganger hvis det blir mye, ellers kan kjøttet bli ”kokt”. Ta kjøttet opp med hullsleiv og legg det i en stor kjele.
Ha løk, chili og hvitløk i fettet som er igjen i pannen, og fres det i ca 8-10 minutter, til det er mykt (gyllent). Ha over paprikapulver og vend i.
Hell så all kraften over i kjøttgryten. Tilsett 2-3 spiseskjeer av persillen og all sitronsaften og la dette koke opp. Når det koker så setter du ned varmen slik at det kun småkoker i kjelen din. Dette skal trekke i ca 1 time til lammekjøttet er mørt.
Smak til med salt og pepper, legg retten over på et varmt fat og dryss resten av persillen over. Serveres med sitronbåter.
Egentlig er det ikke vanlig med tilbehør til denne retten, men jeg velger og lage en enkel vri av nypoteter. Kok potetene møre i 30-35 minutter. Legg dem på et klede og la vannet renne av seg litt før du deler dem i to. Smelt smør i en panne med oljen (sterk varme). Stek potetene til de får en fin farge, snu og vend på dem ofte.
Dryss over koriander og vend dem i ca 1 minutt i pannen. Server i en bolle.
Dette kan du glede deg til!

Tag: Jacob's