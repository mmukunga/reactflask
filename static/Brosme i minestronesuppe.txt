Tittel: Brosme i minestronesuppe
Undertittel: Minestronesuppe kan varieres med de grønnsakene og urtene man har tilgjengelige, samt pasta. I denne oppskriften har vi brukt brosme og pesto i tillegg.

Ingredienser:
800 g brosmefilet, uten skinn og bein
1 stk gule løker gul løk
2 fedd hvitløk
1 dl persille, frisk
2 ss gressløk
2 ss olivenolje
8 dl kyllingbuljong
3 stk poteter potet
50 g makaroni
2 stk gulrot
4 stilk selleri
50 g bønner, hvite
0 salt og pepper
1 ss pinjekjerner
1 bunt basilikum, frisk
1 fedd hvitløk
1 dl parmesan, revet
1 dl olivenolje
0,5 stk sitroner sitron
0 salt og pepper


Fremgangsmåte:
Skjær brosme i serveringsstykker.
Kok opp rikelig med lettsaltet vann i en kasserolle.
Ha i brosmestykkene, skru av varmen og la det trekke til fisken så vidt begynner å flake seg ca. 6 minutter. Vannet skal ikke koke opp, men holde seg like under kokepunktet.
Suppe
Grovhakk løk, og finhakk hvitløk, persille og gressløk.
Skjær grønnsakene i like store terninger, ca. 0,5 cm store.
Varm olivenolje i en kasserolle, og fres løk og hvitløk blank.
Tilsett kyllingbuljong og kok opp.
Ha i potetterninger og makaroni, og la det koke i 8 minutter.
Tilsett resten av grønnsakene og bønner, og la det koke i 4 minutter.
Smak til med salt og pepper, og ha i persille og gressløk rett før servering.
Pesto
Rist pinjekjerner i en tørr stekepanne og avkjøl.
Kjør pinjekjerner, basilikum, hvitløk, parmesan, olivenolje og sitronsaft glatt i en blender eller med en stavmikser.
Smak til med salt og pepper, og spe på med mer olivenolje dersom du ønsker en bløtere konsistens.
Hell minestronesuppe i dype tallerkener og ha fisken på toppen. Ha en skje pesto over hvert fiskestykke.
 

