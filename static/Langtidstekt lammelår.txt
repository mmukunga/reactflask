Tittel: Langtidstekt lammelår
Undertittel: Er ønskene for dagen både lammekjøtt så saftig og mørt at det smelter i munnen, og en lang og god skitur? Dette løser du enkelt og greit! Potetene kan du lage ferdig dagen i forveien. Kjøttet langtidsteker du mens du er på tur, sausen lager du på «no time», og grønnsakene baker du i ovnen og blander sammen mens du varmer opp potetene.

Ingredienser:
1 lammelår
6 hvitløk
3 salt
1 pepper
3 frisk hakket rosmarin
0,3 løk
2 gulrot
6 sellerirot
6 laurbærblad
1 vann
1 kraft fra steken
3 fløte
12 hakket rosmarin
1 soyasaus
1,5 eplegele
1,5 salt
1,5 pepper
2 maizenna
200 poteter uten skall
1 finhakket løk
2 fennikel i terninger
1 smør
1 salt og pepper
1 kremfløte
2 creme fraiche
2 revet manchego
5 Borretabeløk (småløk fra Holm gård)
1 gulrot
1 sukkererter
1 grønnkål


Fremgangsmåte:
Du kan regne ca. 6 personer på ett lammelår. (Beregne 400 gram helt lammelår med ben pr person).
Varm ovnen opp til 225°C
Krydre steken godt med rosmarin, salt og pepper. Del hvitløksfeddene. Stikk lommer i låret med en kniv og sett inn hvitløksfeddene.
Skrell gulrot, sellerirot og løk, del i grove biter, og brun dem lett i stekepannen i litt olje. Legg alt i en ildfast form med laurbærblader.  Hell på vannet, legg låret i formen og sett inn et steketermometer i den tykkeste delen av kjøttet. (Pass på at du ikke treffer benet).
Sett kjøttet i ovnen og stek til du har fått fin farge på kjøttet. Ta ut formen. Skru ovnen ned til 65°C og la døra stå åpen et par minutter så den får kjølt seg ned. Sett inn kjøttet igjen og legg ut på tur. (Du kan fint være borte i 5 1/2-6 timer). (I og med at ovnen kun står på 65°C så vil aldri kjernetemperaturen overstige dette.)
Sjekk steketermometeret når du kommer hjem. Ved 65°C er kjøttet M+ stekt, perfekt stekegrad for lammelår. Ønsker du det mer rosa, bør du steke og servere ved ca 60°C. Pakk kjøttet godt inn i folie, og legg gjerne over en dyne, da har du en time eller to på deg til å gjøre klart til middag, samtidig som kjøttet holder seg varmt. (Ta vare på kraften).

Sil kraften og kok opp, la koke ned til du har ca 2 dl kraft i kjelen.
Tilsett fløte og rosmarin, kok opp og la det små koke til sausen tykner litt (Ca 5 minutter)
Smak til med soyasaus, eplegèle, salt og pepper.
Rør litt maizenna ut i kaldt vann, eller bruk brun maizenna jevner, visp inn litt og litt mens sausen koker, til du har ønsket konsistens.

Skrell poteter og skjær de i tynne staver. Fres løk og fennikel i smør i en kjele. Legg potetene, løk, finhakket hvitløk og fennikel i en smurt, ildfast form. Krydre med salt og pepper.
Rør sammen creme fraîche, kremfløte og dijonsennep. Hell dette over så det akkurat dekker potetene. Tilsett osten, og bland godt.
Stek i ovnen på 200° C i ca. 45-50 minutter, eller til potetene er møre og «sausen» har begynt å tykne noe. Dette kan du gjerne gjøre dagen i forveien for så å varme opp før servering under folie.

Løken varmes i 5 minutter i varm olje i en wok eller kjele, til den er bløt, tilsett finstrimlet gulrot og hvitløk, rør om. Finsnitt grønnkålen og tilsett, rør om og la småfrese til kålen er mør. Ta kjelen av platen, tilsett sukkererter, dijonsennep, saften av 1 sitron, finsnittet gressløk og olivenolje. Krydre med salt og pepper.

Tag: Jacob's