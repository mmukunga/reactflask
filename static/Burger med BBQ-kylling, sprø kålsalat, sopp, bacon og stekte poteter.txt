Tittel: Burger med BBQ-kylling, sprø kålsalat, sopp, bacon og stekte poteter 

Ingredienser:
1 pakke grillet kylling lårfilet
2 dl BBQ-saus
2 burgerbrød
¼ hodekål
1,5 dl majones
¼ rød chili
5 sjampinjong
4 skiver bacon
5 poteter
1 tomat
Salat etter eget ønske
Aioli
Olivenolje
Salt

Fremgangsmåte:
Sett stekeovn på 230 grader varmluft.

Potet kuttes i tynne skiver og blandes opp med 3 ss olje og 1 ts salt. Potetene stekes i 15-20 minutter til de er sprø.

Mariner kyllingen med BBQ-saus. Stek lårene i 5-7 minutter i samme ovn som potetene.

Kutt hodekål i tynne strimler og vend opp med majones, 2 ts salt og finkuttet rød chili.

Del sjampinjong i skiver og stek i stekepanne på medium varme med bacon til soppen er gyllen og baconet er sprøtt.

Skiv opp tomaten i tykke, gode skiver. Monter burgeren med salat, tomat og kålsalat nederst, deretter BBQ-kylling. Serveres gjerne med aioli.


Tag: Bunnpris