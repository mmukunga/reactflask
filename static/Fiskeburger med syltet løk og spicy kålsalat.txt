Tittel: Fiskeburger med syltet løk og spicy kålsalat

Ingredienser:
2 fiskeburgere
2 burgerbrød
¼ hodekål
1 dl majones
¼ rød chili
½ rødløk
1 dl eddik
1 dl sukker
1 dl vann
Frisk salat
Potetchips av foretrukket merke
Salt

Fremgangsmåte:
Kutt hodekål i tynne strimler og vend opp med majones, 1 ts salt og finkuttet rød chili.

Salat som f.eks. hjertesalat vaskes i kaldt vann.

Kok opp eddik, sukker og vann, samtidig som rødløk kuttes i tynne skiver. Når syltelaken koker, tilsettes rødløken. La den trekke i 5 minutter.

Varm opp en stekepanne med nøytral olje. Stek fiskeburgerne 3-4 minutter på hver side.

Monter burgeren med salat nederst, deretter kålsalat, fiskeburger og topp med syltet løk. Server med potetchips.


Tag: Bunnpris