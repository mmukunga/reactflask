Tittel: Ovnsbakt ørret med hvitløksgrønnsaker
Undertittel: I denne oppskriften med ørret stekes alt i stekeovnen, og grønnsakene får en god smak av hvitløk. En rett som passer både til hverdag og helg.

Ingredienser:
600 g ørretfilet, uten skinn og bein
1 stk squash, gul
2 stk gulrot
1 stk paprika, rød
0,5 stk blomkål
2 stk rødløk
2 stk tomat, soltørket
2 ss olivenolje
8 fedd hvitløk
1 dl oliven, grønn
2 ss persille, frisk
2 ss balsamicoeddik
0 salt og pepper


Fremgangsmåte:Sett stekeovnen på 200 °C.
Skjær ørreten i serveringsstykker og dryss med salt og pepper.
Skjær squash, gulrot og paprika i 1 cm store biter.
Del blomkålen i små buketter, grovhakk rødløk og skjær soltørket tomat i strimler.
Varm opp olivenolje i en stekepanne og stek grønnsakene og soltørket tomat til alt har fått litt farge. 
Dryss salt og pepper over grønnsakene og ha dem i en ildfast form sammen med hvitløk og oliven.
Legg fiskestykkene over grønnsakene og bak i stekeovnen på nederste rille i ca. 20 minutter.
Finhakk persille, bland med balsamicoeddik og hell blandingen over ørreten og grønnsakene når de er ferdig stekte.
Server ørreten med grønnsakene.


