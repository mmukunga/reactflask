Tittel: Falafelburger med chilimajones, tomatsalat og stekt hjertesalat

Ingredienser:
1 pk falafler
1 dl majones
1 ss sriracha eller en lignende chilisaus
1 hjertesalat
2 tomater
¼ løk
¼ rød chili
½ fedd hvitløk
½ lime
2 hamburgerbrød
Olje   
Salt og pepper

Fremgangsmåte:
Forvarm stekeovnen til 225 grader.
 
Kutt tomater, løk, hvitløk og chili i terninger. Vend opp med saften av lime og smak til med salt.
 
Bland opp majonesen med chilisausen.
 
Del hjertesalaten i fire og krydre med salt og pepper. Varm en stekepanne med nøytral olje på høy varme og stek hjertesalaten 1 minutt på hver side.
 
Varm falaflene i stekeovnen i 10 minutter. Varm hamburgerbrødene sammen med falaflene de siste 2 minuttene.
 
Arranger burgeren med majonesen i bunn, deretter hjertesalaten, etterfulgt av falaflene og tomatsalaten.


Tag: Bunnpris