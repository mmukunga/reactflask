Tittel: Quesadilla med kylling

Ingredienser:
1-2 pk kylling
1/2 pakke fajitamiks
1-2 pakker tortillalefser
1-2 pakker revet ost
1 rødløk, hakket
1-2 rød chili, hakket
1 boks maiskolber, skåret i tykke skiver
1 squash i skiver
2 røde paprika i strimler
 

Fremgangsmåte:
Forvarm ovnen til 180 grader. Ha maiskolber, squash og paprika i en ildfast form. Vend dem i litt olje, og strø over salt. Sett i ovnen og bak i 15-20 minutter. Imens: Stek kyllingen, og strø over fajitamiks.

Lag quesadillas (dette går greiest om man har flere stekepanner, slike at man kan lage flere samtidig). Legg en tortillalefse i tørr stekepanne, og dekk med ost. Strø over rødløk og chili, og legg på et par biter kyllingfilet. Legg en tortillalefse på toppen. La stå på middels varme.

Klem godt rundt kanten når osten begynner å smelte, slik at tortillalefsene blir limt sammen. Snu quesadillaene. (Bruk en bred stekespade under, og hold hånden oppå lefsen mens du snur den og legger den raskt tilbake i pannen.) La stå til osten er helt smeltet. Bruk en pizzaskjærer, og del hver quesadilla i seks triangler.

Server med salsa, og gjerne også lettrømme.
 


Tag: Bunnpris