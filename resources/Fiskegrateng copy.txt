Tittel: Fiskegrateng
Undertittel: Hjemmelaget fiskegrateng er en tradisjonsrik norsk rett de fleste kjenner igjen fra barndommen. Server klassikeren rykende varm med råkost, kokt potet og litt smeltet smør.

Ingredienser:
600 g torskefilet, uten skinn og bein
3 ss smør
4 ss hvetemel
4 dl melk
3 stk egg
0 salt
0 muskat
0 griljermel
0 råkost
0 poteter potet


Fremgangsmåte:Sett stekeovnen på 180 °C.
Skjær torskefilet i biter.
Smelt smør og rør inn hvetemel. Spe med melk, litt om gangen. Rør godt mellom hver gang til du får en saus uten klumper. Dersom du bruker rå fisk kan du lage sausen ekstra tykk.
Avkjøl sausen litt, rør inn egg og smak til med salt og muskat.
Bland torskebitene inn i sausen og hell gratengmassen over i en smurt ildfast form.
Dryss over griljermel og stek gratengen på nederste rille i ca. 40 minutter. 
Server gratengen med råkost og kokt potet ved siden av. Du kan også servere med litt smeltet smør om du ønsker det.


Tips: Fiskegrateng kan lages av all type hvitfisk, både rå og kokt. Bruk gjerne rester fra dagen før. Kokt makaroni eller grønnsaker kan erstatte litt av fiskemengden. Steketiden vil være kortere når fisken er kokt.

