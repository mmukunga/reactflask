Tittel: Sandwich med laks og agurk
Undertittel: Sandwich med røkt laks, agurk og en enkel gulrotsalat er et godt valg til lunsj. Ha gjerne litt oppskjært frukt eller grønnsaker i matboksen sammen med sandwichen.

Ingredienser:
8 skiver skive røkt laks
8 blad salat
0,5 stk agurk
8 skiver skive brød, grovt
1 stk gulrot
2 ss majones
2 ts sitronsaft


Fremgangsmåte:
Vask salat og agurk, og skjær agurk i skiver
GulrotsalatVask og skrell gulrot og riv på et rivjern
Ha revet gulrot på et tørkepapir og press ut saften
Bland revet gulrot og majones i en skål, og smak til med sitronsaft
Fordel gulrotsalaten på brødskivene
Fordel røkt laks, salatblader og agurkskiver over halvparten av brødskivene
Legg de andre brødskivene på toppen, klem sammen og del i to
Legg sandwich i matboksen, gjerne med litt oppskjært frukt eller grønnsaker


Tips: Du kan bytte ut røkt laks med røkt makrell og gulrotsalaten med en smørbar urteost.

