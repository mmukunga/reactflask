Tittel: Pølser med mangosalsa, makaronisalat, syltet rødløk og bacon

Ingredienser:
1 pk med pølser
1 pk med pølsebrød
1 pk bacon

Mangosalsa:
1 stor moden mango
1/2 rødløk
1/2 chili
½ lime, saften
2 ss finhakket koriander, fersk
Salt og pepper

Makaronisalat:
350 g makaroni
2 egg
Én håndfull sylteagurk, skivet
½ paprika
1 stilk stangselleri
1 gulrot
1/2  rødløk
1 fedd hvitløk
½ boks rømme
½ pose majones
½ lime, saften
1 ts basilikum, tørket
Salt og pepper

Syltet rødløk:
2 rødløk
1 dl hvit- eller rødvinseddik
2 dl sukker
3 dl vann

Fremgangsmåte:
Mangosalsa:
Rens og kutt mango i små biter. Finhakk rødløk og chili. Bland sammen og smak til med limesaft, fersk koriander, salt og pepper.


Makaronisalat:
Kok makaroni etter anvisning på pakken og deretter skyll i kaldt vann og la det renne av seg. Hardkok egg, skrell, avkjøl og kutt i små biter.  Finhakk stangselleri, paprika, gulrot, rødløk, hvitløk og sylteagurk. Bland sammen majones, rømme, saften av ½ lime, salt og pepper og vend inn makaronien og resten av ingrediensene. Sett kjølig til det skal nytes.


Syltet rødløk:
Skrell og skjær løken i tynne skiver eller båter. Kok opp eddik, sukker og vann i en kjele. Når alt sukkeret er oppløst, hell laken over løken og la stå i en bolle 30-60 minutter. Syltet rødløk holder seg lenge i en glasskrukke med lokk i kjøleskapet.

Server pølsene i brød, med bacon og nydelig tilbehør. 
 


Tag: Bunnpris