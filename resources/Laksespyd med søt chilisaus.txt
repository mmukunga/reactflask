Tittel: Laksespyd med søt chilisaus

Ingredienser:
1 pk laksefilet
1 dl Sweet Chili Sauce
Saften av 2 lime
Olje
1/2 agurk, skivet
4 ss cashewnøtter, grovhakket
1/2 rød chilipepper, i ringer
Presset lime
Soyasaus
 

Fremgangsmåte:
Forvarm ovnen til 200 grader. Skjær hver laksefilet i 4-5 biter. Rør sammen Sweet Chili Sauce og limesaft i en liten skål, og ha halvparten over i en skål som er stor nok til å romme laksen.

Legg laksen i marinaden, og la den stå til ovnen blir varm. Tre laksebitene på grillspyd, og legg dem på et ovnsbrett kledd med bakepapir. Drypp over litt olje, og stek til laksen er nesten gjennomstekt – 7-8 minutter.

Bland sammen salatingrediensene, og hell over litt soyasaus.

Server laksespydene med resten av chilisaus-/limeblandingen, og ris.
 


Tag: Bunnpris