Tittel: Laks i langpanne med sennepssaus, stekte poteter, løk, brokkoli og blomkål

Ingredienser:
2 pk laksefilet
1 beger crème fraîche
1 dl melk
2 ss sterk sennep
Saft av ½ sitron
1 løk
¼ blomkål
¼ brokkoli
8 små poteter
Olje
Salt

Fremgangsmåte:
Forvarm stekeovnen til 225 grader.
 
Begynn med å kutte potetene i fire og vend opp med olje og litt salt. Legg dem i langpanne og stek i ovnen i 10 minutter.
 
I mellomtiden kuttes brokkoli og blomkål i små buketter. Del løken i skiver. Laksen brunes i stekepanne på høy varme på én side i 3 minutter. Om ønskelig kan dette sløyfes – filetene legges da rå i langpannen.
 
Bland sammen crème fraîche, melk, sennep, sitron og 1 ts salt.
 
Når potetene har stekt i 10 minutter, legges løk, laks, blomkål og brokkoli i langpannen sammen med potetene. Hell over sennepssausen og stek videre i 10 minutter.


Tag: Bunnpris