Tittel: Balik ekmek - Fiskesandwich med makrell
Undertittel: Sommeren er makrellsesong, og da er det lett å få tak i sprellfersk makrell. Tyrkerne bruker ofte norsk makrell når de lager sin «balik ekmek», eller fiskesandwich. Retten er rask og enkel å lage og passer ypperlig til grilling.

Ingredienser:
2 stk paprika, rød
4 stk makrellfilet
1 ts Sumak
0,5 ts chiliflak, tørket
1 klyper klype salt og pepper
4 stk baguette
0 stekeolje
0 salatblad
0 tomat
0 rødløk
0 majones
0 sitronsaft


Fremgangsmåte:Fyr opp grillen eller stekeovnen. Grill/stek den røde paprikaen til de blir myke. Husk å snu dem så ofte at de ikke blir brent. Avhengig av varmen tar dette noe sånt som 10 minutter.
Bland krydderet og krydre makrellfileten med blandingen av sumak/sitronskall, chiliflak, salt og pepper.
Ha noen dråper olivenolje over begge sider av fileten før steking, og grill/stek fisken 2-3 minutter på begge sider. Stek først med skinnsiden ned.
Del baguetten i to, men la gjerne toppen og bunnen være lukket. Varm gjerne brødet litt på grillen/ i ovnen før du legger på grillet paprika, makrell, litt sitronsaft, noen salatblader og skiver av tomat og rødløk. Avslutt det hele med en liten dæsj majones før du klemmer baguetten eller brødskivene litt sammen slik at innholdet holdes på plass.
Spis med en gang og nyt smaken av Tyrkia.
Afiyet olsun!
Chefs note: Man kan også bruke syltet makrell I denne retten! Varm opp klassisk agurksalat lake. Ha i makrellen og la den trekke I 2-3 minutt. Server.


