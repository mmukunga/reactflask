Tittel: Gunkan sushi med reker
Undertittel: Sushi kommer i mange varianter, og gunkan er en av dem. Den består av en risball med noritang rundt, med valgfritt fyll på toppen. Her er en oppskrift med reker.

Ingredienser:
100 g reker, uten skall
2 ss sukker
1 ts salt
6 ss riseddik
8 dl sushiris
1 ts chili, rød
3 ts ingefær, syltet
1 ss sjalottløk
1 ss estragon, frisk
4 ark nori-sjøgress
0 limesaft
0 salt
0 soyasaus, lys
0 wasabi
0 ingefær, syltet


Fremgangsmåte:
Bland sukker, salt og riseddik i en liten kasserolle, og kok forsiktig opp under omrøring. Når sukker og salt er oppløst, er rismarinaden ferdig.Avkjøl marinaden før bruk.Kok ris slik fremgangsmåten i oppskriften sushiris forklarer, eller følg anvisningen på pakken.Ha risen over i en form, tilsett litt av marinaden og vend forsiktig inn. Risen må ikke bli for fuktig, prøv deg derfor frem med litt om gangen.Avkjøl risen i romtemperatur. Skjær rekene i mindre biter.Finhakk chili, syltet ingefær, sjalottløk og estragon, og bland med rekene.Smak til blandingen med limesaft og salt.Klipp noritang i strimler som er ca. 3 cm bred.Bland vann med litt riseddik, og fukt hendene lett så risen ikke kleber.Ta ca. 1 ss sushiris, og form forsiktig med en hånd til en avlang bit. Den skal være ca. 2 cm høy.Fold så en stimle noriark rundt en risball slik at arket står ca. 1 cm over risen, og lim endene sammen med et par dråper vann.Legg litt rekeblanding på hver bit.Server sushibitene med soyasaus, wasabi og syltet ingefær.

