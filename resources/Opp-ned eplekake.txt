Tittel: Opp-ned eplekake

Ingredienser:
1 pose TORO Eplekake 384g, med:
2.5 dl vann
150 g smeltet smør
3 stk epler
1 ts kanel
 
Karamellsaus:
0.5 flaskeferdig karamellsaus
50 g smør

Fremgangsmåte:
Opp-ned eplekake eller «Tarte tatin» er en fransk vri på den tradisjonelle eplekaken! Mens man vanligvis stikker eplebåter med kanel ned i røren, legges her alle eplebåtene i karamellsaus i bunnen av formen med røren oppå. Grunnen til at kaken kalles opp-ned eplekake er at man snur den rundt når den skal serveres at mønsteret med eplebåter i bunnen kommer frem. Det er utrolig enkel og lettvint oppskrift på en saftig eplekake som gir ca. 12 kakestykker.
 
 
1. Sett stekeovnen på 180 °C (over- og undervarme). Rør sammen 2,5 dl vann og 150 g smeltet smør (eller 1,5 dl flytende margarin). Bland med posens innhold.
Ta frem en rund kakeform (22 – 24 cm). Legg bakepapir i bunnen og smør kantene.
 
2. Skrell av skallet på eplene, fjern kjernehuset og del i tynne båter. Ha eplebåtene i en plastpose og tilsett 1 ss kanel, rist godt.
 
3. Kok opp 1/2 flaske karamellsaus og 50g smør i 2-3 min. Hell blandingen oppi bunnen av formen. Legg eplebåtene i vifteform i en sirkel ned i karamellsausen, start ytterst og jobb deg innover mot midten. Hell så eplekakerøren over.
 
4. Stek på midterste rille i 35-40 minutter. Mot slutten av steketiden sjekker du om kaken er ferdig ved å stikke med en kakenål, fyrstikk el. i midten av kaken. Er nålen uten flytende deig er kaken ferdig. Ta kaken ut av ovnen.
 
5. Når kaken er avkjølt, løsne kaken i kantene av formen med en kniv. Ta av ringen rundt kaken og vend kaken opp-ned på et kakefat. Trekk så bakepapiret forsiktig av og server mesterverket! Server som den er eller med vaniljeis.


Tag: Bunnpris