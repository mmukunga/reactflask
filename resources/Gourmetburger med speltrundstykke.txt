Tittel: Gourmetburger med speltrundstykke
Undertittel: Når du virkelig skal trå til med et helt måltid i en burger er dette oppskriften å satse på.

Ingredienser:
1 Angusburger
1 speltrundstykke
1 plommetomat
3 sylteagurk
2 Portobellosopp
4 Rødløk
1 Panchetta eller tørrsaltet bacon
1 Potetbåter fra frysedisken eller hjemmelaget
4 grillpinner i tre
1 baby leaves mix
1 semitørket cherrytomat
1 Aioli


Fremgangsmåte:
Ta skinnet av plommetomaten. Kok opp lettsaltet vann og la tomaten/tomatene koke i knapt et minutt. Avkjøl i isvann. Når tomaten er kald er det lett å fjerne skallet. Skjær i skiver og legg til side.
Skjær portobellosopp i skiver og stek i panne med smør. Sett soppen til side.
Stek panchetta i pannen til det er sprøtt. Legg over på tallerken med kjøkkenpapir.
Stek potetbåtene til de er gyldne og møre.
Grill eller stek angusburgeren ved middels høy varme i 4 minutter på hver side. La burgeren hvile i fem minutter

Del speltrundstykket, smør et jevnt lag aioli på underdelen,  legg på baby leaves mix, portobellosopp, burgeren og sprøstekt panchetta. Topp med skiver av plommetomat, ringer av rødløk og ketchup. Legg på den øvre delen av rundstykket og stikk en grillpinne gjennom. Tre potetbåter på toppen og anrett med semitørkede cherrytomater og mer ketchup og aioli etter smak.

Tag: Jacob's