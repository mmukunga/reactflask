Tittel: Panert torsk med ovnsstekte poteter
Undertittel: For å få en sprø og god skorpe på fisken, kan du panere den. Smaker utrolig godt sammen med poteter stekt i ovn og en frisk grønn salat. Barnas favoritt.

Ingredienser:
600 g torskefilet, uten skinn og bein
1 dl hvetemel
4 stk egg
1 dl griljermel
1 ts salt
0 salat
0 tomatsalsa
0,5 ts pepper


Fremgangsmåte:Sett stekeovnen på 225 °C. 
Skjær torsken i biter på ca. 5x3 cm. 
Bland hvetemel, salt og pepper i en vid skål.
Pisk sammen egg i en annen vid skål.
Ha griljermelet i en tredje vid skål.
Vend torsken først i melblandingen, deretter i egg og til slutt i griljermelet.
Stek torsken i flytende margarin på varm stekepanne i ca. 4 minutter på hver side.
Ovnsstekte poteter
Vask potetene med skallet på og skjær i båter.
Vend potetbåtene i en blanding av olivenolje, timian, finhakket hvitløk, salt og pepper, og legg i en ildfast form eller langpanne. 
Stek potetene i stekeovnen i ca. 30 minutter, eller til de er gyllenbrune og gjennomstekte. Vend på dem et par ganger under stekingen.
Server panert torsk med ovnsstekte poteter, salat og tomatsalsa.
Hvis du vil fritere fisken:
Varm olje i en stål- eller jernkjele. Oljen skal holde 180 °C ved fritering. den er passe varm når en brødterning blir brun på 1 minutt.
Friter fisken gyllen i den varme oljen i 3-5 minutter. Husk å ikke steke for mye fisk av gangen, da vil oljen bli nedkjølt. 
 


