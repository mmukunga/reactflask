Tittel: Grønnsaksgryte med kjøttboller og kål

Ingredienser:
Kjøttboller:
1 pakke kjøttdeig
½ løk, finrevet
3 ss vann
1 fedd hvitløk, presset
¼ ts kajennepepper
½ ts malt ingefær
½ ts salt
Pepper

Grønnsaksgryte:
½ hodekål i tynne strimler
2 stk gulrot i skiver
½ purreløk
3–4 ss soyasaus, smak til
Ca. 4 dl grønnsakskraft/buljong
 

Fremgangsmåte:
Bland sammen alle ingrediensene til kjøttbollene i en stor bolle. Bruk hendene eller en skje til å jobbe farsen godt sammen. Stek kjøttbollene i en stekepanne med litt olje.

Ha olje i en dyp panne. Surr grønnsakene i oljen til kålen begynner å bli myk. Hell grønnsakskraften og soyasaus over grønnsakene. Væsken skal bare såvidt dekke grønnsakene. La det stå og putre til grønnsakene er myke. Smak til med mer soyasaus hvis ønskelig. Ha kjøttbollene i gryten helt til slutt.

Serveres gjerne med ris.
 


Tag: Bunnpris