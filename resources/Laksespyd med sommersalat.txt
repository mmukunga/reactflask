Tittel: Laksespyd med sommersalat

Ingredienser:
1–2 pakker laksefilet
Salt og pepper
Sitron

Sommersalat:
3 skiver bacon
1 pakke salat
¼ rødløk i tynne skiver
Ca. 200 g ferske jordbær i båter (evt. vannmelon)
¼ agurk i skiver
2 stk reddiker i skiver
Ca. 50 g hasselnøtter, grovhakket
2 ss fetaost
1 ss olivenolje
Noen dråper tabascosaus
Salt og pepper
Saften av ½ sitron
 

Fremgangsmåte:
Tenn grillen. Stek bacon i en stekepanne og la det ligge på litt kjøkkenpapir mens du lager salaten.

Bland sammen olivenolje, tabasco, salt, pepper og sitron i en skål. Ha ingrediensene til salaten, bortsett fra nøttene, i en bolle. Vend inn dressingen. Grovhakk bacon og dryss det over salaten sammen med nøttene.

Skjær fisken i store terninger. Tre dem på spyd og krydre med litt salt og pepper. Klem sitronsaft over laksespydene. Grilles 3–4 minutter på hver side til laksen er gjennomstekt.
 


Tag: Bunnpris