Tittel: Andebryst med sellerirot og søtpotetpuré
Undertittel: Sprøtt og myk i perfekt kombinasjon. Møre rosastekt andebryst servert med selleri-og søtpotetpuré, supersprø chips av skorsonerrot og hjemmelaget portvinssaus

Ingredienser:
2 Andebryst
2 Rød portvin
2 Sjalottløk
1 Brunt sukker
2 Smør
2 Andekraft
800 Søtpotet
600 Sellerirot
50 Smør
1 Matfløte
4 Skorsonerrot
1 Solsikkeolje


Fremgangsmåte:
Ta andebrystene ut av emballasjen en times tid før du skal steke dem.
Rut fettet og gni det med raust med salt.
Tørk av eventuelt overskuddsalt og legg andebrystene med fettsiden ned i en kald panne. Sett platen på middels varme og lag andebrystene steke med fettsiden ned i 5-8 minutter til fettet har begynt å smelte,fått fin brun farge og blitt sprøtt.
Snu andebrystene og brun den andre siden også.
Stikk inn et steketermomenter og etterstek andebrystene til kjernetemperatur 68°C

Finhakk sjalottløk og stek gyldenbrun i en gryte med smør. Ha i brunt sukker og la blandingen bli karamellisert. Hell i portvin og la det koke inn uten lokk til halv væskemengde gjenstår. Tilsett andekraft (har du ikke andekraft kan kyllingkraft brukes) og kok inn videre til det gjenstår ca. 5 dl ferdig saus. Smak til med salt og pepper.

Skrell søtpotet og sellerirot, del i biter og kok møre i usaltet vann. Hel av vannet, mos grønnsakene, tilsett smør og matfløte til ønsket konsistens. Smak til med salt og pepper og ev. litt revet muskatt.

Vask og tørk skorsonerrøttene. Del i tynne skiver med mandolin eller grønnsaksskreller. Varm oljen i en gryte med høye kanter til ca 150-160°C. Friter noen skiver skorsonerrot av gangen. Legg over på tørkepapir for avrenning.
Skjær andebrystet i pene skiver, antrett på varm tallerken sammen med sellerirot- og søtpotetpuré og saus. Topp med sprøstekt chips av skorsonerrot.

Tag: Jacob's