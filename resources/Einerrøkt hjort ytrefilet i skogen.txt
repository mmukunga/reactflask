Tittel: Einerrøkt hjort ytrefilet i skogen
Undertittel: Ta med deg en Abu-røk på tur, og server einerrøkt hjortefilet ved bålet.

Ingredienser:
1,2 hjortefilet
2 løk
1 sellerirot
2 persillerot
1 paprika
300 portobellosopp
300 rosenkål
300 baconterninger


Fremgangsmåte:
Til denne retten trenger du en Abu-røk, en rødsprit varmrøker som fylles med spon i bunnen og rødsprit under. Abu-røk får du kjøpt i sportsbutikker.
Gjør klar hjemme: Gni inn fileten med salt og pepper. Rens rosenkål, del dem i to hvis de er store, og stek dem sammen med bacon (dette er den beste måten og tilberede rosenkål på, uansett). Kutt opp grønnsakene, skjær soppen i skiver og stek alt hver for seg. Alt blandes og fordeles på 6 aluminiumsfolieark. Legg en bit smør og litt finakket timian på toppen. Brett sammen folien til poser, så ikke de gode smakene går tapt.
Ute i skogen: Finn en einerbærbusk og plukk noen skudd av busken. Legg skuddene sammen med flisen i Abu-røken. Legg fileten på risten i røken, og fyll koppen under full med rødsprit. Når rødspriten har brent ut er fileten ferdig varmrøkt (ca. 10 min). Legg grønnsaks-posene på kullet og la dem ligge i fem til ti minutter (kommer litt an på hvor varmt kullet er).

Tag: Jacob's