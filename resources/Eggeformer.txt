Tittel: Eggeformer

Ingredienser:
6 egg (3 egg i hver form)
Nøytral olje
Salt og pepper

For sopp, chevre og spinat:
Spinat, 2 håndfull
4 mellomstore sopp
50 g chevre

For tomat og basilikum:
7 cherrytomater
1 stor stilk med basilikum

For spinat og speket skinke:
Spinat, 2 håndfull
75 g speket skinke

For vårløk og røkelaks:
2 stk vårløk
100 g røkelaks
Litt gressløk

Fremgangsmåte:
Vær kreativ og lag din egen eggeform! Her er noen deilige forslag.

Sett ovnen på 225 grader. Smør de ildfaste formene med litt olje.

Forbered ditt ønsket fyll:
Skjær sopp og chevre i skiver og grovkutt spinat.
Skjær cherrytomater i to og grovkutt basilikum.
Grovkutt spinat og del skinken.
Del vårløken og finhakk gressløk.

Fyll formen med ønsket fyll og knekk eggene over formene. Krydre med litt salt og pepper. Hvis du ønsker røkelaks, legges dette på toppen etter eggformen har vært i ovnen.

Eggeformene stekes i cirka 8-10 minutter på 225 grader til hviten er gjennomstekt, men eggeplommen fremdeles rennende. Det er stor forskjell på ovner, så følg godt med mens de er i ovnen. Server med en gang.
 


Tag: Bunnpris