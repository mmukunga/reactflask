Tittel: Rekewok
Undertittel: Lag en enkel og smakfull wok med reker. I denne oppskriften er det en olje av chili, hvitløk og soyaolje som setter smak. Dette er en kjapp og enkel rett.

Ingredienser:
400 g reker, uten skall
1 stk chili, rød
4 fedd hvitløk
1 dl soyaolje
150 g sukkererter
65 g babygulrot
200 g minimais
1 stk paprika, søt
0,5 stk kinakål
0 ris
8 stk miniasparges
0 koriander, frisk


Fremgangsmåte:Fjern frø fra chili og kjør i en blender eller foodprosessor sammen med hvitløk og soyaolje.Ha rekene i en skål, hell over oljen, og la stå mens du skjærer opp grønnsaker.Skjær grønnsakene i strimler, la asparges være hele, og stek knapt møre i litt av oljen rekene ligger i.Tilsett rekene og resten av oljen, og surr til rekene er varme, ca. 2 minutter.Server woken med ris ved siden av, og med koriander drysset over.


