Pasta med sei, tomat og basilikum
Pasta er enkelt å lage og smaker godt med en hjemmelaget tomatsaus på italiensk vis. Med sei og basilikum i sausen blir det en perfekt middag. 

800 g seifilet, uten skinn og bein
4 pors pasta
8 stk tomat
3 stk sjalottløk
2 ts tomatpuré
2 ss olivenolje
3 ss basilikum, frisk
2 ss gressløk, frisk
0 salt og pepper


1
Skjær seien i terninger. Kok pasta etter anvisning på pakken.Skold tomat ved å skjære et kryss på toppen, senke i kokende vann et par minutter og så ha over i iskaldt vann. Dra av skinnet, fjern kjernene og skjær tomatkjøttet i små terninger.Finhakk sjalottløk og surr blank i olivenolje. Tilsett tomatterningene og tomatpuré, og la sausen koke på svak varme noen minutter. Smak til med salt og pepper, og ha i finhakket basilikum og gressløk.Ha fisketerningene i sausen og la disse trekke i 2-3 minutter.Sil kokevannet av pastaen og server den med tomatsausen.

