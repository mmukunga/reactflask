Tittel: Kyllingsalat med parmesan, tomat, kapersmajones og sprøtt brød

Ingredienser:
1 pakke grillet kylling lårfilet
50 g revet parmesan
½ agurk
½ pakke cherrytomater
2 dl majones
2 hjertesalater
3 ss kapers
¼ brød
Olivenolje
Salt

Fremgangsmåte:
Sett stekeovn på 200 grader varmluft.

Kutt opp brød i terninger. Her må gjerne gammelt brød brukes. Vend brødbitene i 2 ss olje og 1 ts salt, og stek 7-10 minutter i ovnen til de blir gylne og sprø.

Hakk kapers i fine biter og vend inn i majonesen.

Vask hjertesalat i kaldt vann og tørk den godt etterpå. Cherrytomater deles i to og agurk høvles opp med ostehøvel til fine lange strimler.

Mariner hjertesalaten med kapersmajones og parmesan. Topp deretter salaten med tomat, agurk, sprøstekt brød og kylling.


Tag: Bunnpris