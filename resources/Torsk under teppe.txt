Tittel: Torsk under teppe
Undertittel: Denne enkle og smakfulle gratinerte torskeretten kan også lages med sei eller annen hvitfisk.

Ingredienser:
800 g torskefilet, uten skinn og bein
4 dl makaroni
1 brokkoli
1 blomkål
0,5 purreløk
3 dl lett créme fraiche,
3 ts pesto
0,5 ts salt
0,5 ts pepper
100 g ost, revet


Fremgangsmåte:Forvarm stekeovnen til 200 grader.
Del blomkål og brokkoli i mindre buketter. Kok makaroni etter anvisning på pakken. La blomkål og brokkoli koke sammen med makaronien de siste to minuttene. Hell av vannet og hell alt i en smurt ildfast form.
Skjær fisken i 4 cm store terninger og legg bitene på grønnsakene i formen. Vend inn purreløk.
Bland sammen crème fraîche med pesto, salt og pepper, og hell det over fisk og grønnsaker. Strø over revet ost.
Bak formen i ovnen i cirka 20 minutter til osten er smeltet.


