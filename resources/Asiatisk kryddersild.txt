Tittel: Asiatisk kryddersild
Undertittel: For å få et asiatisk preg på silden bruker vi ingefærsild i denne oppskriften. Med kokosmelk, sitrongress og koriander er det som å feire jul i Thailand.

Ingredienser:
1 glass ingefærsild
1 ts chili, rød
1 ts chili, grønn
3 ts ingefær, syltet
3 ts sitrongress
3 ss majones
3 ss seterrømme
3 ss kokosmelk
2 ss koriander, frisk
3 ss riseddik
0,5 stk lime


Fremgangsmåte:
Ta sildebitene opp av laken og la dem renne av seg på tørkepapir
Finhakk chili og syltet ingefær, og skjær sitrongress i tynne strimler
Rør sammen majones, seterrømme og kokosmelk
Tilsett chili, syltet ingefær, sitrongress, koriander og riseddik
Smak til med lime
Vend inn ingefærsild i blandingen
Ha blandingen i et glass eller krukke og legg på lokk
Silden bør trekke et døgn i kjøleskap før den spises
Silden er holdbar i kjøleskapet i ca
1 uke



