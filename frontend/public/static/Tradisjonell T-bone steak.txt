Tittel: Tradisjonell T-bone steak
Undertittel: T-bone steak, eller på norsk T-benstek er en av de klassiske amerikanske grillrettene. Her får du vår oppskrift med tradisjonsmodnet kjøtt.

Ingredienser:
1,5 Tradisjonsmodnet t-benstek
4 Bifftomat
2 Asparges
2 Sitroner
4 Olivenolje extra virgin
1 Chimi churri fra delikatessen
1 Salt
1 Pepper


Fremgangsmåte:
Skrell eventuelt aspargesene og brekk av den nederste delen før du pensler med extra virgin olivenolje. Skyll og del sitroner og tomater i to, rundt «ekvator». Pensle tomatene med extra virgin olivenolje.
Grill kjøttet ved høy direkte varme i 3-4 minutter på hver side til det har fått jevn brun stekeskorpe.  Legg det deretter over på indirekte varme eller skru ned effekten på gassgrillen, krydre med salt og nykvernet pepper og la kjøttet ettersteke i 10-15 minutter avhengig av tykkelse til kjernetemperatur 54 °C. Bruk steketermometer.
Ta kjøttet av grillen og la det hvile i 15 – 20 minutter.
Mens kjøttet hviler griller du sitroner i 5-8 minutter til de har fått mørk brun farge på snittflaten, asparges i ca. 4 minutter til de er knapt møre, og tomatene i 2-3 minutter til de er gjennomvarme.
Servering
Skjær indre og ytrefileten fra benet, og del kjøttstykkene i pene tynne skiver. Legg dem tilbake på benet på fjel eller fat. Anrett grillede grønnsaker rundt og press over saften fra grillet sitron og noen dråper extra virgin olivenolje. Aller best blir resultatet hvis du velger olje presset av moraiolo oliven, for eksempel fra Lyris. Chimi churri – grønn urtesaus kan eventuelt serveres som tilbehør.

Tag: Jacob's