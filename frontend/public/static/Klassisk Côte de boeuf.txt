Tittel: Klassisk Côte de boeuf
Undertittel: Côte de boeuf er kotelett av oksekam, velsmakende og veldig mørt kjøtt. Hos Jacob's, tørrmodner vi den på tradisjonelt vis. Kombinert som aspargesbønner, tomater og sprøstekte poteter får du et klassisk fransk brasserimåltid.

Ingredienser:
8 Mandelpoteter - middels store
2 Sukker
2 Salt
4 Olivenolje, extra virgin
800 Tradisjonsmodnet Côte de Boeuf
1 Salt og pepper
1 Jacobs Utvalgte kryddersmør m/ramsløk
1 Aspargesbønner
200 Cherrytomater på stik
1 Olivenolje - extra virgin


Fremgangsmåte:
Begynn med potetene.
Skrell potetene og kok dem i 10 minutter i lettsaltet vann, tilsatt 2 ts sukker. Hell av vannet. Damp potetene tørre og legg dem over på en ovnsplate eller en romslig ildfast form, drypp over extra virgin olivenolje. Stek potene i ovnen ved 220 °C til potetene har fått en sprø og gylden stekeskorpe. Beregn ca. 20 minutter steketid.

Grill kjøttet ved høy direkte varme i 3-4 minutter på hver side til det har fått jevn brun stekeskorpe. Legg det deretter over på indirekte varme eller skru ned effekten på gassgrillen, krydre med salt og nykvernet pepper og la kjøttet ettersteke i 10-15 minutter avhengig av tykkelse til kjernetemperatur 54 °C. Bruk steketermometer.
Ta kjøttet av grillen og la det hvile i 15 – 20 minutter. Oppbevar ramsløksmøret i kjøleskapet frem til servering.

Mens kjøttet hviler tilbereder du aspargesbønner og griller cherrytomatene.
Skyll og rens aspargesbønnene, skyll og tørk tomatene før du pensler dem med extra virgin olivenolje.
Kok opp vann, tilsett litt salt og kok aspargesbønnene i 3 minutter. Skyld dem i kaldt vann, hell av vannet og sett bønnene til side. Rett før servering smelter du smøret i en gryte og varmer bønnene. Rist gryten slik at den gode smørsmaken fordeler seg jevnt.
Grill cherrytomatene.
Servering:
Skjær kjøttet fra benet, del det i pene skiver og anrett på tallerken med aspargesbønner, grillet cherrytomat, ovnstekte poteter og en skive Jacobs Utvalgte kryddersmør. Kvern over litt sort pepper og drypp over litt extra virgin olivenolje. Nyt!
 
 
Tips:
Får å få frem pepperaromaen kan du riste hel sort pepper i en tørr panne ved middels varme til du kjenner en mild duft av pepper. De hele pepperkornene kan helles i en pepperkvern på vanlig måte.

Tag: Jacob's