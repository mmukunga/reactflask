Tittel: Langtidsstekt kjebog med asiatiske smaker
Undertittel: Asiatiske smaker passer veldig godt til kje. Her får du oppskriften på en marinert kjebog servert med ovnsstekte grønnsaker.

Ingredienser:
1,5 kjebog med bein (evt. lår eller sadel)
80 soyasaus
80 flytende honning
1 chili
2 hvitløk
2,5 vårløk
4 salt
3 pepper
1 gulrøtter
1 vårløk
1 paprika
100 sukkererter
100 lime, saften av
2 hoisinsaus


Fremgangsmåte:
Det første du gjør er å beine ut bogen, dersom dette ikke alt er gjort i ferskvaredisken.
Lag et snitt midt på bogen, ned til bogbladet. Skjær langs bogbladet, slik at du får løsnet kjøttet fra beinet. Skjær videre rundt kanten av bogbladet og på undersiden. Ta tak i bogbladet ved leddet, og dra løs bogbladet samtidig som du bruker kniven til å løsne det siste kjøttet fra beinet.
Skjær videre langs beinet fra den nederste knoken, og opp til den øverste. Ta ut beinet mellom leddene etter at du har løsnet kjøttet med kniven.
Bruk bomullstråd til å surre sammen kjøttet.
Dersom du ønsker å steke bogen med beinet i, går det også fint.
Smør inn bogen med marinade, sett inn i forvarmet ovn på 120 grader. Stek til kjernetemperaturen er 65 grader, ca. 1,5-2 timer.
La bogen hvile på kjøkkenbenken i 10-15 minutter.

Finhakk chili og vårløk. Bland dette sammen med soyasaus og honning.
Gni bogen godt inn med omtrent halvparten av marinaden. Resten av marinaden bruker du til å pensle over bogen under steking, omtrent hver halvtime.

Når steketiden for bogen nærmer seg slutten, er det tid for å begynne på grønnsakene.
Kutt opp grønnsakene, tilsett olje, salt og pepper.
Mens bogen hviler steker du grønnsakene i ildfast form, i en forvarmet ovn på 190 grader i 10 minutter.
Bland sammen saften av lime, hoisin-saus og sweet chili-saus. Hell dette over grønnsakene når du tar de ut av ovnen. Rør rundt, slik at grønnsakene blir jevnt dekket av sausen.
Serveres med kokt ris.


Tag: Jacob's