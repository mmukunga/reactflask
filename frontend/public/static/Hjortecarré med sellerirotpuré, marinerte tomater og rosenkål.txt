Tittel: Hjortecarré med sellerirotpuré, marinerte tomater og rosenkål
Undertittel: Festmat eller en ekstra lekker søndagsmiddag der mye kan forberedes.

Ingredienser:
1 hjortecarré
1 Salt
1 Pepper
1 Sellerirot
1 H-Melk
2 Smør
24 cherrytomater
1 tomatjuice
1 Kyllingkraft
2 Hvitløk
1 Laurbærblad
1 Timian fersk
400 rosenkål
100 Bacon i bit eller terninger
1 Smør
1 Pepper
12 Urtepoteter
1 rødvin
0,5 Balsamico
0,5 Sukker


Fremgangsmåte:
Fryst hjortecarré tines over natten i kjøleskap. Krydre med salt og pepper. Brun den godt på alle sider. Stikk inn et steketermometer i den tykkeste delen. Dette kan gjøres på forhånd. 

Når gjestene er på plass setter du inn brettet i forvarmet ovn 180°C i 20 – 30 min til den har fått en kjernetemperatur på 58°C for rosa stek.

La den carréen hvile i 20 minutter før den skjæres opp.

Selleriroten skrelles, skyldes og deles i grove biter. 
Kokes mør i like deler H-melk og vann.  Sil av og ta vare på «melkevannet». Ha sellerien over i en blender, spe med «melkevannet» til ønsket konsistens. Smak til med salt og pepper. 
Ved oppvarming tilsetter du noen spiseskjeer med smør.

Kok opp kyllingkraft og tomatjuice, sammen med 2 hvitløksfedd, et laurbærblad og litt fersk timian. La dette småputre slik at marinaden blir rik på smak.  
Flå cherrytomatene (Kok opp vann, lag et lite kryss i skinnet på hver tomat, dypp tomatene i de kokende vannet i ca. 20 sekunder. Ta dem ut og avkjøl i kaldt vann. Nå kan tomatskinnet skrelles av med en kniv.)  

Rett før servering har du tomatene i marinaden og gir den et raskt oppkok. 
NB! Blir tomatene liggende lenge blir de myke. De er best når de er faste.

Rens rosenkål, og del i 4 eller tynne skiver. Forvell rosenkålen 1 minutt i kokende vann, avkjøl i isvann. Brun baconterningen i en panne. Dette kan gjøres på forhånd.  
Før servering freses rosenkålen sammen med baconterningene i litt salt smør. Smak til med nykvernet pepper.

Kjøp ferdige urtepoteter fra delikatessedisken. Legg dem på et brett. Varmes i ovnen ved 180°C i ca. 20 minutter.

Rødvin, balsamico og sukker kokes opp. Reduseres til en sirupstykk saus. Smak evt. til med mer sukker hvis du synes sausen er for syrlig.
Rødvinsgastrikk får du også kjøpt ferdig hos Jacob's

Tag: Jacob's