Tittel: Sprøstekt ribbe med ribbesaus, mandelpoteter og rødkål
Undertittel: Ribbe stekt med sitrus og hvitløk er minst like god som den tradisjonelle ribben med salt og pepper, om ikke enda bedre. I denne oppskriften blir ribben saltet via tilberedningsmetoden, så du behøver ikke salte ribben tre dager i forveien. Server med god ribbesaus, mandelpoteter og rødkål.

Ingredienser:
1 svineribbe, ferdig rutet og gjerne økologisk
1 vann
2 hvitløk, finhakket evt. en hel bakt hvitløk
1 salt
1 økologisk sitron, saft og finrevet skall
1 økologisk lime, saft og finrevet skall
60 smør
60 mel
4 ribbekraft
2 fløte
12 litt sukkerkulør
750 mandelpoteter
4 rødkål
2 gløgg
2 vann
1 eplejuice
1 kanelstang
0,5 laurbærblad


Fremgangsmåte:
Gni inn ribben med ristet malt pepper på begge sider før steking. Legg den med svoren ned i en langpanne og hell på 1 l vann. Den skal nesten være dekket av vann. Løft litt på ribben for å sikre at den også får litt vann under seg. Dryss over salt, revet limeskall, sitronskall, limejuice og sitronjuice. La en halv lime og en halv sitron ligge i pannen under steking.
Sett ribben i ovnen på 120 grader i 1,5 time.
Snu ribben med svoret opp og stek videre i ovnen på 120 grader i 1,5 time.
Sett så opp temperaturen til 150 grader og stek i 1 time.
Sett så opp temperaturen til 180 grader i 30 minutter.
Avslutt stekningsprosessen med å ta temperaturen opp til 220 gr og få den sprøe fine svoret. Stekes i ca. 10- 15 minutter. Kommer litt an på ovnen, men svoret vil da poppe opp. La ribben hvile litt.
Snu ribben og del ribben hvor beinene er kuttet fra før, og del deretter i passe porsjonsstykker.
Server med ribbesaus, mandelpoteter og rødkål.






Tips: Det er fullt mulig å lage ribben dagen før og varme den opp dagen etter. Det er også lettere å skjære den opp når den er kald. Vanligvis varmes den da opp på 150 grader og den er fortsatt like sprø.

Oppskriften gir ca. 1 l saus.
Brun smøret til det får en nøtteaktig farge og ha i melet. Jobb det godt inn i ca. 1 minutt uten at det blir brent. Sil inn litt og litt av ribbekraften, slik at du ikke får klumper.
Ha i fløten og la det småkoke i 20 minutter for å koke ut melsmaken. Tilsett evt. sukkerkulør til ønsket farge.

Potetene kokes møre i lettsaltet vann.

Snitt rødkålen i tynne strimler.
Hell gløgg, vann og eplejuice i en kasserolle, og ha i snittet rødkål. Du skal ikke se væsken i kasserollen, for kålen krymper etter hvert.
Ha i en kanelstang, et laurbærblad og saften av en halv appelsin.
Kok helt ned til kålen er mør og væsken har blitt til sirup og nesten er borte, ca. 2-3 timer. Koker den tom for væske, så etterfyller du. Pass på at den ikke brenner seg.
Tips: Rødkålen kan fint lages dagen før servering.

Tag: Jacob's