Tittel: Rigatoni Scappi med broccoli og chili

Ingredienser:
For 2 porsjoner:

1 stk. middels stor broccoli
100 gr tørre loffsmuler
Havsalt etter smak
Olivenolje til steking
4 fedd hvitløk skåret i tynne skiver
En knivsodd chilipulver
1 dl sterk kyllingkraft
200 gr rigatoni eller penne (tykk rørpasta)
1 dl ferskrevet pecorino eller parmesan
1 spiseskje smør
Finhakket frisk bladpersille
Sort pepper etter smak

Fremgangsmåte:
Her er en kjempegod vegetarisk pasta med en av våre aller sunneste og grønneste grønnsaker. Oppskriften er en lett omarbeidet variant fra Opera, hovedverket til italieneren Bartolomeo Scappi. 

1. Varm oljen i en romslig panne og tilsett loffsmulene, la de bli lett gylne og sprø før du tilsetter chili og hvitløk. Stek den i noen få minutter slik at den rå hvitløkssmaken stekes vekk og ta den ut av pannen.

2. Pulser broccolien raskt i en prosessor og ha den over i en dyp panne sammen med litt olivenolje og fres den i et minutt, hell på kyllingkraft og kok opp, la det koke i et par minutter.

3. Kok pastaen og ta av ca. en dl av kokevannet i en kopp og sett til side. Sil av pastaen og vend inn broccoliblandingen sammen med litt av kokevanet, smøret og mesteparten av osten. Rør godt og tilsett litt og litt av kokevannet og rør godt mellom hver gang så vannet absorberes og til du ser at det danner seg en lett saus.

4. Vend inn finhakket persille og anrett med et lite ekstra ostedryss og nykvernet pepper.

Buon appetito!
 


Tag: Bunnpris