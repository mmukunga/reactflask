Tittel: Øldampet kylling på grill - Kylling på boks
Undertittel: En morsom måte å grille hel kylling på. Tre kyllingen på en ølboks og du får en sprø og saftig kylling som er grillet og røykt på utsiden og dampet fra innsiden.

Ingredienser:
1 kylling (ca. 1200 g)
3 rub-a-dub (krydderblanding)
0,5 øl
0,5 løk
3 hvitløk
5 paprikapulver
2 salt
2 brunt sukker
2 chilipulver
0,5 malt svart pepper
0,5 malt hvit pepper
1 tørket oregano
1 hvitløkspulver
1 løkpulver
1 kajennepepper


Fremgangsmåte:
Ha kyllingen i en langpanne. Gni den inn med krydderblandingen (både på utsiden og litt på innsiden).
Åpne ølboksen og drikk/tøm ut halvparten av ølet. Ta en skarp kniv og lag et hull i boksen, ca. 2 cm fra toppen. Det er viktig at boksen er uten topp, ettersom en uåpnet boks kan eksplodere. Bruk saks og klipp vekk toppen av boksen.
Tips: Man kan også bruke forskjellige stativer som er å få kjøpt i butikker som selger grilltilbehør.
Ha løk, hvitløk og krydderblanding oppi resten av ølet i ølboksen.
Tre kyllingen over toppen av ølboksen slik at den «setter» seg godt oppå boksen. Dra bena på kyllingen fremover, slik at den sitter utenpå boksen uten å velte. Sett kyllingen (med boksen) på den kjølige delen av grillen.
Ha lokk på grillen, og la kyllingen steke på lav varme ved indirekte grilling i ca. 70-90 minutter. Sjekk at kyllingen er ferdig ved å se om benet er begynt å bli bevegelig. Alternativt: Stikk et hull i låret på kyllingen å se om saften som renner ut, er klar.
Vær forsiktig når du drar kyllingen av boksen. Boksen og «kraften» er skikkelig varm!
La kyllingen hvile i 5 minutter før den skjæres opp, men ikke la den stå for lenge, for da blir den tørr.

Bruk nøyaktige mål. Bland alle ingredienser godt i en bolle og ha det over i en lufttett beholder. Grillkrydderet passer til alle typer kjøtt.

Tag: Jacob's