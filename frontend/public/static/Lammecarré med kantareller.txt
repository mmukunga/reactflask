Tittel: Lammecarré med kantareller
Undertittel: Lam og sopp, to av høstens beste råvarer. Kombinert med gode gulrøtter og sprø røstipoteter blir dette en knallgod middagsrett.

Ingredienser:
2 Lammecarré
1 Timian
1 Nykvernet pepper
1 Salt
1 Olivenolje
400 Kantareller
2 Sjalottløk
1 Smør
3 Fløte
2 Hvitløk
4 Gulrøtter
12 Røstipoteter


Fremgangsmåte:
Gni lammecarréen med god olivenolje og krydre med fersk timian, salt og pepper. Brun carréene ved høy temperatur i panne før du setter dem inn i stekeovnen ved 200°C i 15-20 minutter. Ta ut og lag kjøttet hvile i 7 - 10 minutter før du skjærer skiver.
Tips: Du kan også sennepsbake lammecarréen. Salte og pepre kjøttet og brun det raskt i en stekepanne i margarin. Smør det inn med 2 ss grov sennep og ha det i en ildfast form. Stekes på 175 grader i ca 20 minutter. Tas ut når steketermometeret viser 60 graders kjernetemperatur.

Rens, tørk og riv kantarellene i pene biter. Finhakk sjalottløk og hvitløksfeddene. Stek kantarellene i en panne med sjalottløk, hvitløk og litt timian. Tilsett fløte, kok opp og la trekke til stuingen har ønsket tykkelse. Smak til med salt, pepper og ev. litt mer timian.

Skyll og skrell gulrøttene, del dem i staver og kok dem i lettsaltet vann til de knapt er møre.

Kjøp røstipotetene ferdig hos Jacob's. Varm dem i stekeovene ved 200°C i ca. 10. minutter.
Skjær opp lammecarréen og anrett på varme tallerkener med røstipotet, gulrot og kantarellstuing. Pynt med litt fersk timian.
Velbekomme!

Tag: Jacob's