Tittel: Helstekt and
Undertittel: Klassisk andestek slik du får den servert i Danmark med rødkål, glaserte epler og perlepoteter.

Ingredienser:
1 Hel and
2 Salt
1 Pepper
4 Hvitløk
1 Timian
500 perlepoteter
4 Epler syrlige
1 Sukker
1 gul løk
1 Sellerirot
2 gulrøtter
1 Purre
1 innmat fra posen
2 Laurbærblader


Fremgangsmåte:
Ta ut innmatposen og spar innholdet. Skyld og tørk anden. Rut skinnet på brystet, gni hele anden med salt og pepper. Fyll anden med hvitløksfeddene og timian, legg gjerne inn en halv sitron eller eplebiter også. Legg anden i en ovnspanne eller ildfast form med litt vann i bunnen og la anden tempereres på benken mens ovnen blir varm.
Sett stekeovnen på varmluft og 160°C. Stek anden i ca halvannen time avhengig av størrelse, øs kraft fra pannen over anden et par ganger i løpet av steketiden. Skru opp temperaturen til 220°C og stek i ytterligere 20 minutter for sprøtt skinn. Sjekk at anden er ferdig stekt ved å snitte ved lårbenet, klar kraft = ferdig andestek. La andensteken hvile i ca 15 minutter før servering.
Husk å ta vare på det gode andefettet fra pannen. Sil det, avkjøl litt og pakk i små bokser eller isterningsposer (fettet kan frystes). Brukes som smør, bare bedre smak og sunnere.

Kok perlepotetene i usaltet vann i 12-15 minutter til de er knapt møre. Damp potene tørre - sett til side.
Skrell evt. eplene, del dem i båter og fjern kjernehuset. Oppbevare de skrelte eplene i vann med sitronsaft så de ikke blir brune.
Smelt sukkeret i en romslig panne. Tørk eplene på kjøkkenpapir. Når sukkeret er blitt lyst brunt legges eplebåtene og de kokte perlepotetene i pannen. Rist godt slik at alt blir glassert.
Anrett andesteken på et stort fat og skjær opp ved bordet. Serveres med rødkål, saus og glaserte poteter og eplebåter. Pynt gjerne fatet med ferske fiken.

Ta innholdet ut av innmatposen og skyld godt. Del løk, sellerirot, gulrøtter og purre i grove biter og legg i en langpanne sammen med innmaten. Brunes i stekeovnen ved 200°C i 20 - 30 minutter til alt har fin brun farge.
Ha alt innholdet fra langpannen over i en stor kjele. Fyll opp med kaldt vann og legg i et par laurbærblad. Kok opp og skum godt av. La kraften trekke i 3-4 timer. Brukes til saus eller fryses for senere bruk. Tips: bruk rene melkekartonger som emballasje.

Tag: Jacob's