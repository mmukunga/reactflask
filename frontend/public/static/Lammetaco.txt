Tittel: Lammetaco
Undertittel: Langtidsstekt lammebog krydret med tex-mex inspirert krydderblanding der spisskummen, koriander, kanel og nellik gir kjøttet en deilig smak og aroma.

Ingredienser:
1 Lammebog
1 Flaksalt
1 Malt spisskummen
1 Malt paprika
1 Malt korianderfrø
0,5 Malt kanel
0,5 Malt nellik
1 Malt sort pepper
4 Olivenolje


Fremgangsmåte:
Bland krydderne i en kopp. Skjær noen kutt i skinnet på bogen og gni den med krydderblandingen og olivenolje. Pakk den godt inn i dobbelt lag med aluminiumsfolie. Legg på stekebrett og stek ved 110°C i 5-6 timer, avhengig av størrelsen på bogen. Kjøttet skal bli så mørt at det kan trekkes av benet.
Ta ut bogen fra stekeovnen. Øk temperaturen i ovnen til 250°C og sett på grillelementet.
Fjern folien, ta vare på kraften som har samlet seg. Legg bogen tilbake på stekebrettet og grill den til den har fått sprø stekeskorpe med fin farge. Ta bogen ut av ovnen og la den kjøles litt.
Bruk to store gafler og trekk det supermøre kjøttet av benet. Bland det med kraften fra stekefolien. Smak eventuelt til med salt og pepper, og tilsett hakket koriander.

Kjøttet serveres i tacoskjell eller lefser med hakket rødløk, tomatsalsa, guacamole, rømme, salat og syltet jalapenos.

Tag: Jacob's