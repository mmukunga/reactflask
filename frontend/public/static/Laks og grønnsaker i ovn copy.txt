Tittel: Laks og grønnsaker i ovn
Undertittel: Dette er en enkel oppskrift som fort blir en favoritt. Mens fisken godgjør seg i stekeovnen har du tid til å dekke bordet og ta ut av oppvaskmaskinen.

Ingredienser:
600 g laksefilet, uten skinn og bein
1 stk rødløk
1 stk paprika, rød
0,5 stk purreløk
1 stk gulrot
0,5 stk squash, grønn
3 ss olivenolje
1 klyper klype timian, tørket
1 klyper klype oregano
0 salt og pepper
0 lettrømme
0 aluminiumsfolie


Fremgangsmåte:
Sett stekeovnen på 200 °C.
Skjær laksen i serveringsstykker.
Skjær rødløk i båter, paprika i biter og purre, gulrot og squash i skiver.
Bland olivenolje, timian, oregano og grønnsaker i en bolle, og ha blandingen over i en ildfast form. 
Drypp et par spiseskjeer vann over grønnsakene og legg laksestykkene over. 
Dryss over salt og pepper, og dekk formen med aluminiumsfolie. 
Stek i stekeovnen i ca. 35 minutter.
Server med lettrømme.

Tips: Varier grønnsaker og urter etter eget ønske. Prøv gjerne sweet chilisaus, soyasaus eller sitronsaft på fisken for å gi den en ny smak.

