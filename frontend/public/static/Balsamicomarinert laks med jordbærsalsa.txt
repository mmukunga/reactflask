Tittel: Balsamicomarinert laks med jordbærsalsa

Ingredienser:
1 pk laksefilet
1 ss olivenolje
2 fedd hvitløk, finhakket
3 spiseskjeer balsamico
2 ts honning
2 ts dijonsennep
Salt og pepper

Jordbærsalsa:
1 kurv jordbær, i terninger
1/2 rødløk, finhakket
1 neve mynteblad, grovhakket
1 ss olivenolje
1 ss fersk sitronsaft
 

Fremgangsmåte:
Bland sammen alle ingrediensene til jordbærsalsaen, og la dette stå og godgjøre seg mens du lager laksen. Sett ovnen på 200 grader.

Varm olivenoljen i en liten kasserolle. Fres hvitløk. Tilsett balsamico, honning, og sennep. Visp godt sammen og la dette tykne litt. Smak til med salt og pepper.

Legg laksefiletene på et stekebrett med bakepapir. Pensle så med balsamicoen, og sett i ovnen. Gjenta penslingen etter 5 minutter og la laksen steke til den flaker seg, ca. 5-10 minutter. Server sammen med jordbærsalsa.
 


Tag: Bunnpris