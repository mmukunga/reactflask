Tittel: Fylt lammerullade
Undertittel: Gjør et tradisjonelt lammelår om til en fylt lammerullade.

Ingredienser:
3,5 utbeinet lammelår
1 kvernet lammedeig
2 hvitløk
0,5 provencekrydder


Fremgangsmåte:
Be om å få et utbeinet, mørt lammelår til åtte personer, 3-3,5 kilo. Det ordner vi for deg. Før du setter i gang tilberedningen er det kjempeviktig at du tempererer kjøttet i minst to timer. Kaldt kjøtt i en varmekilde gjør at porene eksploderer og saften forsvinner. Det kan få et førsteklasses kjøttstykke til å bli seigt som en skosåle!
Fyll det utbeinede lammelåret med lammedeig, krydre med fersk hvitløk, provencekrydder, fersk rosmarin og timian. Rull det hele sammen og surr med surretråd og nål – det er ikke så enkelt, så vi gjør det selvsagt for deg med største glede! Brun steken i tørr panne på høy varme for å lukke porene på kjøttet. Da blir steken mye saftigere under ovnsstekingen. Forvarm ovnen til bare 65-70 grader og sett steken i langpanne på en seng av løk, sellerirot, purre og gulrøtter. Ha i litt vann og la stå i 6-7 timer – da blir kjøttet skikkelig saftig.
Råstekte poteter: Bruk partypoteter eller franske amadinepoteter. Del potetene i to og legg i ildfast form. Hell over olivenolje, timian, rosmarin og kvernet salt og pepper. Stek i ovn på 170 grader i 40 minutter.
Asparges og ristede kantareller: Damp asparges i seks minutter og legg deretter direkte i isvann for å stoppe kokeprosessen. Rens og vask kantarellene for jord og fres i meierismør i panne med litt salt og pepper.
Jacob´s ferdige rødvinsaus: Det er ikke alltid at egen saus er best. Etter at Jacobs utvalgte sauser ble lansert har mange kommet til den erkjennelsen. Vi anbefaler Jacobs utvalgte rødvinsaus. Men du kan også bruke kraften fra stekingen. Kok da inn sjyen til en tredel av mengde. Montér til slutt inn temperert, usaltet smør i terninger og kremfløte, rosmarin og timian.
 
Vel bekomme!

Tag: Jacob's