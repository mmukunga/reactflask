Tittel: Torsk med tomat og paprika
Undertittel: Stekt torsk med stekt tomat og paprika er en spennende og annerledes kombinasjon. Dette er en smakfull og enkel oppskrift med få ingredienser.

Ingredienser:
700 g torskefilet, uten skinn og bein
2 ss hvetemel
1 ts salt
0,25 ts kajennepepper
3 stk tomat
2 stk paprika, grønn
1 ss olje
1 ss smør
1,5 dl vann
1 stk sitroner sitron
0 poteter potet


Fremgangsmåte:
Skjær torsken i serveringsstykker.
Bland mel, salt og kajennepepper, og vend fiskestykkene i melblandingen.
Skold tomat ved å skjære et kryss på toppen, senke i kokende vann et par minutter og så ha over i iskaldt vann. Dra av skinnet, fjern kjernene og skjær tomatkjøttet i terninger.
Skjær paprika i terninger.
Stek fiskestykkene gylne og gjennomstekt i en blanding av olje og smør, ca. 3 minutter.
Legg stykkene til side på et fat og hold dem varm.
Stek tomat og paprika 1-2 minutter i fettet fra fisken.
Bland saften av sitron med vann, hell over grønnsakene og la det surre i 5 minutter.
Server torsken med grønnsakene og kokt potet ved siden av. Pynt gjerne med friske urter om du har.
 

