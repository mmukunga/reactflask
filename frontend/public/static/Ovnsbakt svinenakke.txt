Tittel: Ovnsbakt svinenakke
Undertittel: Svinenakke er mørt og smakfullt kjøtt som egner seg godt til baking i ovn eller langtidsteking på grill eller i sous vide. Denne oppskriften på svinenakke tar tid, men resultatet er vel verdt tidsbruken.

Ingredienser:
800 Svinenakke i bit
1 Korianderfrø
1 Fennikelfrø
1 Hel sort pepper
1 Salt
2 Solsikkeolje
1 Jacobs Utvalgte rødvinssaus
3 Rødløk
3 Klar eddik 7%
3 Vann
3 Sukker
400 Sellerirot
400 Poteter
1 Vårløk
2 Bladpersille finhakket
2 Meierismør


Fremgangsmåte:
Dag 1:
Rist korianderfrø, fennikelfrø og hele sorte pepperkorn i en tørr stekepanne til det dufter krydder. Pass på at det ikke blir brent. Avkjøl og knus i en morter eller med et bredt knivblad på en fjel. Tørk av svinenakken med husholdningspapir og gni den inn med krydderblanding. Dekk nakken med matpapir eller plastfolie og la den ligge i kjøleskapet i minst et døgn. Gjerne to eller tre for enda tydeligere kryddersmak.
Dag 2 (ev. 3 el. 4)
Surr nakkestykket sammen til en stek. Brun steken i en panne med solsikkeolje til den får jevn farge.
Pakk den inn i alufolie, stikk inn et steketermometer og bak videre i ovnen ved 110°C til kjernetemperatur 65°C. Ta steken ut av ovnen og la den hvile i minst 15 minutter før den skjæres opp. Brun skinven raskt i grillpanne før servering.

Dag 1: Skrell og del løken i fire båter. Ha løken over i et stort glass eller en skål. Bland sammen eddik, sukker og vann i en gryte. Kok opp under omrøring og hell den varme laken over løkbåtene. Avkjøl og sett i kjøleskapet over natten.
Syltet løk passer til mange forskjellige retter og kan oppbevares i kjøleskap i 1 til 2 uker.

Rens og skrell sellerirot og del i terninger. Bak i ovnen ved 200°C til terningene er møre. Kok poteter uten skall til de er møre. Hell av vannet og mos sammen med selleriroten. (Du kan også velge den enklere varianten og koke potet og sellerirot sammen).
Grill vårløk over åpen flamme til den er forkullet. Knekk opp og vend inn i stappen for kraftig grillsmak. Smak deg frem til ønsket mengde. Bland inn finhakket bladpersille og smak til med smør og ev. salt.
Anrett skiver av svinenakke på varme tallerkener sammen med stappen, syltet rødløk og Jacobs Utvalgte rødvinssaus.
Velbekomme!

Tag: Jacob's