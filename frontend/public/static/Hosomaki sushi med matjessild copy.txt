Tittel: Hosomaki sushi med matjessild
Undertittel: Hosomaki er små delikate sushibiter, og i denne oppskriften er de fylt med matjessild, syltet ingefær og gressløk. Det er beregnet 4 biter til hver porsjon.

Ingredienser:
1 stk matjessildfilet
1 ts sukker
0,2 ts salt
0,5 ss riseddik
0,6 dl sushiris
0,8 dl vann
1 ss ingefær, syltet
1 ark nori-sjøgress
8 stilk gressløk, frisk
0 bambusmatte
0 soyasaus
0 wasabi
0 ingefær, syltet


Fremgangsmåte:
Bland sukker, salt og riseddik i en liten kasserolle, og kok forsiktig opp under omrøring. Når sukker og salt er oppløst, er rismarinaden ferdig.Avkjøl marinaden før bruk.Kok ris slik fremgangsmåten i oppskriften sushiris forklarer, eller følg anvisningen på pakken.Ha risen over i en form, tilsett litt av marinaden og vend forsiktig inn. Risen må ikke bli for fuktig, prøv deg derfor frem med litt om gangen.Avkjøl risen i romtemperatur. Skjær matjessildfileten i to på langs og skjær syltet ingefær i mindre biter.Del noriarket i to.Bland vann med litt riseddik, og fukt hendene lett så risen ikke kleber.Legg et halvt noriark med den ruglete siden opp på bambusmatten, og fordel et lag ris utover arket. Unngå å legge ris langs den øverste kanten av noriarket, ca. 3 cm.Fordel matjessild, syltet ingefær og gressløk langs den nederste kanten.Rull makirullen nesten helt sammen ved hjelp av bambusmatten. Fukt så den øverste kanten med litt vann og rull helt over.Skjær hver rull i to, og så videre i to og to til du har fått 8 biter.Server med soyasaus, wasabi og syltet ingefær.

